---
title: Uso di codici Product Key | Microsoft Docs
Author: evanwindom
Ms.author: jaunger
Manager: evelynp
Ms.date: 10/3/2017
Ms.topic: Get-Started-Article
Description: Learn how to obtain and manage your product keys in Visual Studio subscriptions.
Ms.prod: vs-subscription
Ms.technology: vs-subscriptions
Searchscope: VS Subscription
ms.openlocfilehash: 2ed935a5d254f57f4e643013704159c2fc90c8f5
ms.sourcegitcommit: a07b789cc41ed72664f2c700c1f114476e7b0ddd
ms.translationtype: HT
ms.contentlocale: it-IT
ms.lasthandoff: 02/19/2018
---
# <a name="using-product-keys-in-visual-studio-subscriptions"></a>Uso di codici Product Key in sottoscrizioni di Visual Studio

## <a name="product-keys-overview"></a>Panoramica dei codici Product Key
Le sottoscrizioni di Visual Studio consentono di accedere a una vasta gamma di prodotti Microsoft finalizzati alla progettazione, allo sviluppo, al test e alla dimostrazione delle applicazioni. Alcuni di questi prodotti richiedono codici Product Key durante l'installazione, mentre altri devono essere attivati.

Le sottoscrizioni di Visual Studio solitamente comprendono cinque codici Product Key per le versioni correnti dei prodotti Windows e Office e tre codici per le versioni precedenti.

In più, la maggior parte dei codici Product Key consentono più attivazioni del prodotto per ogni codice.  Molti prodotti consentono anche di installare e usare il prodotto senza attivazione per un minimo di 30 giorni.  Per la maggior parte dei sottoscrittori, questo si traduce in un numero più che sufficiente di attivazioni per soddisfare le proprie esigenze.  Se tuttavia si sono esaurite le attivazioni disponibili per un prodotto, è possibile inviare una richiesta di codici Product Key aggiuntivi tramite il [servizio clienti per le sottoscrizioni di Visual Studio](https://www.visualstudio.com/subscriptions/support/).

## <a name="activating-a-product"></a>Attivazione di un prodotto
Per determinati prodotti è necessaria l'attivazione.  In genere in Visual Studio questa condizione è limitata alle applicazioni client Windows, Windows Server, Microsoft Office, nonché a Expression Studio. Se è necessaria l'attivazione, molti prodotti, inclusi Windows e Office, consentono di installare e usare il prodotto senza attivazione per un minimo di 30 giorni. Se si effettua frequentemente il re-imaging dei propri computer (ad esempio, ogni 30 giorni), è preferibile NON eseguire l'attivazione. I codici Product Key offerti come parte della sottoscrizione di Visual Studio non consentono un numero illimitato di attivazioni di un prodotto.

Se sono stati richiesti tutti i codici Product Key aggiuntivi disponibili e sono state usate tutte le attivazioni per la propria sottoscrizione, è possibile richiedere codici aggiuntivi rivolgendosi al [servizio clienti per le sottoscrizioni di Visual Studio](https://www.visualstudio.com/subscriptions/support/) locale. Le richieste verranno valutate caso per caso. Se la richiesta è approvata, i codici Product Key saranno accessibili in [Download](https://my.visualstudio.com/downloads).

## <a name="retail-and-volume-licensing-versions-of-products"></a>Versioni di prodotti per attivazione singola e per contratti multilicenza
Le sottoscrizioni di Visual Studio offrono una selezione di versioni di prodotti Microsoft per attivazione singola o per contratti multilicenza. Determinati prodotti vengono resi disponibili in Download solo nella versione per attivazione singola o solo nella versione per contratti multilicenza. Alcuni di essi, tuttavia, sono disponibili in entrambe le versioni. I prodotti che richiedono attivazione, come Windows, Windows Server e i prodotti client di Office, vengono generalmente offerti solo nella versione per attivazione singola tramite Download.

I clienti con contratti multilicenza possono anche scaricare prodotti software dal Centro servizi per contratti multilicenza per ottenere versioni di prodotti con contratti multilicenza (e i relativi codici Product Key).  L'accesso al Centro servizi per contratti multilicenza è gestito da amministratori designati all'interno dell'organizzazione del cliente.

## <a name="daily-product-key-claim-limits"></a>Limiti giornalieri per le richieste di codici Product Key
Microsoft si impegna a proteggere l'integrità del programma di sottoscrizione di Visual Studio, nonché il valore del software e dei vantaggi che i sottoscrittori legittimi del programma ricevono dopo l'acquisto. Per supportare tale impegno, Microsoft ha implementato limiti giornalieri per le richieste di codici per le sottoscrizioni di Visual Studio. I limiti giornalieri impongono restrizioni al numero di codici che è possibile richiedere in un giorno per singola sottoscrizione.

Il limite di codici Product Key che è possibile richiedere è pari a 10 per tutte le sottoscrizioni di Visual Studio, incluse quelle offerte tramite MPN, BizSpark, MCT Software & Services e MCT, ad eccezione di Visual Studio Professional (MPN), per cui è previsto un limite giornaliero di 7 codici Product Key.

Nota: i limiti per le richieste di codici sono soggetti a modifiche. Per visualizzare i limiti più aggiornati, tornare in questa pagina.

Se è stato raggiunto il numero massimo di codici Product Key disponibili per la sottoscrizione nell'arco di 24 ore, verrà visualizzato un errore che indica che è stato raggiunto il limite. Il limite viene reimpostato ogni 24 ore a partire dalle ore 00.01 (Ora del Pacifico).

I nostri studi dimostrano che la maggior parte dei sottoscrittori non necessita di ulteriori codici Product Key rispetto a quelli inclusi nelle proprie sottoscrizioni. Se sono necessari codici Product Key aggiuntivi, è possibile inviare una richiesta tramite il [servizio clienti per le sottoscrizioni di Visual Studio](https://www.visualstudio.com/subscriptions/support/) e l'approvazione verrà considerata caso per caso.

## <a name="locating-and-claiming-product-keys"></a>Individuazione e richiesta dei codici Product Key
Per visualizzare i propri codici Product Key, è necessario essere connessi alla propria sottoscrizione di Visual Studio. È possibile individuare singoli codici Product Key selezionando il collegamento **Ottieni chiave** azzurro relativo a un prodotto specifico nella pagina [Download](https://my.visualstudio.com/downloads), come illustrato di seguito.  Tutti i codici sono disponibili in forma aggregata nella pagina [Codici "Product Key"](https://my.visualstudio.com/productkeys?wt.mc_id=o~msft~docs). Quando per uno stesso prodotto esistono più codici, nella colonna Note relativa al download verranno visualizzate apposite note per semplificare l'identificazione del codice da usare.

![Ottieni chiave dalla pagina Download](_img/product-keys/download-get-key.png)

Per alcuni prodotti vengono raggruppate più edizioni del prodotto in un singolo download. In questi casi il codice Product Key immesso determina quale edizione del prodotto è installata.
Alcuni codici vengono specificati automaticamente, ad esempio quelli "statici", che è possibile usare più volte poiché non è richiesta alcuna attivazione. Altri codici devono essere richiesti selezionando il collegamento **Ottieni chiave** relativo al prodotto.

È disponibile un'ampia gamma di tipi di codici, a seconda del prodotto. 


### <a name="product-key-types"></a>Tipi di codici Product Key

|    Tipo di codice           |    Descrizione                                                                                                                                                                                                           |
|-------------------------------|------------------------------------------------------------------------------------------------------------------------------------------------------------------------------------------------------------------------------------------------------------|
|    Non applicabile                    |    Per installare questo prodotto non è necessario alcun codice.                                                       |
|    Attivazione singola                     |    I codici per attivazione singola consentono più attivazioni e vengono usati nelle versioni acquistabili al dettaglio del prodotto. In molti casi sono consentite 10 o più attivazioni per codice, sebbene spesso siano consentite più attivazioni sullo stesso computer.                                                       |
|    Attivazione multipla        |    Un codice ad attivazione multipla (MAK) consente di attivare più installazioni di un prodotto con lo stesso codice. I codici MAK vengono generalmente usati con le versioni dei prodotti destinate a contratti multilicenza. Viene generalmente offerto un solo codice MAK per sottoscrizione.    |
|    Codice per attivazione statica    |    I codici per attivazione statica vengono offerti per i prodotti che non richiedono attivazione e possono essere usati per un numero qualsiasi di installazioni.                                                                                                                  |
|    Codice personalizzato                 |    I codici personalizzati offrono azioni o informazioni speciali per attivare o installare il prodotto.                                                                                                                                                                |
|    VA 1.0                     |    Si tratta di codici per attivazione multipla, simili ai codici MAK.                                                                                                                                                                                                 |
|    Codice OEM                    |    Si tratta di codici OEM (Original Equipment Manufacturer) che consentono attivazioni multiple.                                                                                                                                                                       |
|    Codice per attivazione singola DreamSpark    |    Si tratta di codici per attivazione singola per DreamSpark che consentono una sola attivazione. I codici DreamSpark per attivazione singola vengono emessi in batch e sono principalmente destinati agli studenti.                                                                                     |
|    Codice per laboratorio DreamSpark         |    Si tratta di codici destinati ai laboratori per i programmi DreamSpark che consentono attivazioni multiple. I codici destinati ai laboratori per DreamSpark sono destinati a un uso all'interno dei laboratori informatici delle università.                                                                                       |
|    Codice MAK per DreamSpark         |    Si tratta di codici MAK per i clienti del programma DreamSpark.                                                                                                                                                                                                  |
|

È possibile richiedere una chiave dalla pagina di download per il prodotto oppure cercare la chiave necessaria nella pagina [Codici "Product Key"](https://my.visualstudio.com/productkeys). 

### <a name="claiming-product-keys"></a>Richiesta di codici Product Key
Solo i sottoscrittori con sottoscrizioni attive possono scaricare i prodotti e richiedere codici Product Key.  È possibile esportare i codici richiesti dalla pagina [Codici "Product Key"](https://my.visualstudio.com/productkeys) mentre è attiva la sottoscrizione.  


Per richiedere un codice Product Key:
1.  Accedere alla propria sottoscrizione di Visual Studio.  Per scaricare i prodotti o richiedere codici Product Key, è necessario aver eseguito l'accesso. 
2.  Fare clic sulla scheda [Codici "Product Key"](https://my.visualstudio.com/productkeys?wt.mc_id=o~msft~docs).
3.  I codici Product Key sono elencati in ordine alfabetico in base al nome del prodotto.  È possibile scorrere fino al nome del prodotto desiderato oppure cercarlo tramite la barra di ricerca nella parte superiore della pagina.  
![Ricerca di un codice Product Key](_img\product-keys\visio-product-key-cropped.png)

In questo esempio è stata usata la barra di ricerca per individuare un codice Product Key per Visio 2010.
Come si può osservare, vengono elencate diverse versioni di Visio 2010.  È già stato richiesto un codice per Visio 2010 Standard e Visio Premium 2010 e per entrambi vi sono ancora quattro codici rimanenti.  I codici richiesti sono entrambi per l'attivazione singola e vengono visualizzai nella pagina.  Si noti che è possibile registrare una breve nota sui codici richiesti nella colonna **Note**,  che può essere usata in combinazione con la data nella colonna **Richiesto** per tenere traccia dei codici richiesti.  È possibile ad esempio inserire note quando si attiva un'installazione del prodotto tramite il codice.  

### <a name="exporting-your-claimed-keys"></a>Esportazione dei codici richiesti
È possibile esportare un elenco di tutti i codici richiesti, insieme a un'ampia selezione di codici statici e altri codici contrassegnati automaticamente come "richiesti" per l'utente.  

> [!IMPORTANT] 
> Se la sottoscrizione scade, non sarà più possibile richiedere nuovi codici o esportare i codici richiesti.** 

Per esportare i codici, è sufficiente fare clic sul collegamento **Export all keys** (Esporta tutti i codici Product Key) all'estrema destra della pagina Codici "Product Key".  Verrà creato un file con estensione xml intitolato KeysExport.xml e si potrà scegliere se aprire o salvare il file.  Sarà necessario aprire il file con un'applicazione in grado di gestire file con estensione xml.  Ad esempio, è possibile aprire il file come una cartella di lavoro di sola lettura in Excel.  

## <a name="internet-demonstrations-via-terminal-services"></a>Dimostrazioni via Internet tramite Servizi terminal
Con una sottoscrizione di Visual Studio è possibile offrire agli utenti finali l'accesso a dimostrazioni via Internet dei programmi tramite Servizi terminal (Windows Server 2003 o Windows Server 2008) o Servizi Desktop remoto (Windows Server 2008 R2 e versioni successive). In questo modo fino a 200 utenti anonimi potranno accedere contemporaneamente alla dimostrazione. La dimostrazione non deve contenere dati di produzione. I sottoscrittori di Visual Studio saranno autorizzati a illustrare le proprie applicazioni agli utenti finali. Questa dimostrazione via Internet mediante Servizi terminal (TS) e Servizi Desktop remoto (RDS) rappresenta l'unico scenario in cui gli utenti finali sprovvisti di sottoscrizione di Visual Studio potranno interagire con l'applicazione demo, mentre il software è concesso in licenza tramite sottoscrizione di Visual Studio.

Si tratta di un'aggiunta ai diritti di sviluppo/test, che consente ai sottoscrittori di Visual Studio di usare il numero necessario di connessioni Servizi Desktop remoto o Servizi terminal.

### <a name="enabling-rds-access"></a>Abilitazione dell'accesso tramite Servizi Desktop remoto 
I sottoscrittori di Visual Studio possono aumentare il numero di utenti che sono autorizzati ad accedere a Windows Server tramite Servizi Desktop remoto immettendo un codice Product Key specificato nella scheda [Codici "Product Key"](https://my.visualstudio.com/productkeys?wt.mc_id=o~msft~docs) nel [portale sottoscrittore](https://my.visualstudio.com?wt.mc_id=o~msft~docs). Per ottenere un codice Product Key, connettersi alla pagina Codici "Product Key" e scorrere verso il basso fino a individuare la versione di Windows Server in esecuzione. Individuare la voce relativa alle connessioni di Servizi Desktop remoto < utente o dispositivo > di Windows Server < versione > R2 e quindi fare clic sul collegamento **Claim Key** (Richiedi codice Product Key). Ad esempio, se si usa Servizi Desktop remoto su Windows Server 2012 R2 e la distribuzione usa licenze CAL di tipo utente, scegliere la voce relativa alle connessioni di tipo utente di Servizi Desktop remoto di Windows Server 2012 (50).
Sono disponibili cinque codici di ogni tipo per Windows Server 2008 R2 e ogni codice supporterà 20 connessioni. Per Windows Server 2012 R2 sono disponibili quattro codici per ogni tipo e ogni codice supporterà 50 connessioni. 

#### <a name="to-enable-additional-connections-in-windows-server"></a>Per abilitare connessioni aggiuntive in Windows Server: 
1.  Aprire Server Manager.
2.  Aprire l'elenco Server nel riquadro di spostamento a sinistra.
3.  Fare clic con il pulsante destro del mouse sul server licenze e scegliere "Installa licenze".
4.  Seguire i passaggi nella procedura guidata.  Quando si seleziona il tipo di contratto, scegliere "License Pack (per l'utente finale)" e immettere il codice Product Key ottenuto dal portale personale. 

Gli utenti finali possono connettersi per accedere alle applicazioni tramite Servizi Desktop remoto, purché vengano soddisfatte le condizioni seguenti: 
- Gli utenti devono essere anonimi (con stato non autenticato).
- Le connessioni devono essere effettuate su Internet. 
- Fino a 200 connessioni utente simultanee possono essere usate per dimostrazioni dell'applicazione. 
- I codici Product Key per abilitare le connessioni utente devono essere ottenuti da un sottoscrittore di Visual Studio.

Per istruzioni per la configurazione delle Licenze Desktop remoto nel server, vedere [RD Licensing Configuration on Windows Server 2012](http://blogs.technet.com/b/askperf/archive/2013/09/20/rd-licensing-configuration-on-windows-server-2012.aspx) (Configurazione delle Licenze Desktop remoto in Windows Server 2012). In caso di domande, visitare il [forum sui Servizi Desktop remoto Microsoft](https://social.technet.microsoft.com/Forums/windowsserver/home?forum=winserverTS). 
