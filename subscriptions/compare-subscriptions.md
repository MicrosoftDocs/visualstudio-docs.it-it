---
title: Sottoscrizioni di Visual Studio a confronto | Visual Studio Marketplace
Author: evanwindom
Ms.author: jaunger
Manager: evelynp
Ms.date: 10/3/2017
Ms.topic: Get-Started-Article
Description: Compare features and benefits of Visual Studio standard and cloud subscriptions
Ms.prod: vs-subscription
Ms.technology: vs-subscriptions
Searchscope: VS Subscription
ms.openlocfilehash: 72492331ed44c55da243960049f1e56d2a3e52f8
ms.sourcegitcommit: a07b789cc41ed72664f2c700c1f114476e7b0ddd
ms.translationtype: HT
ms.contentlocale: it-IT
ms.lasthandoff: 02/19/2018
---
# <a name="compare-visual-studio-subscription-options"></a>Confrontare le opzioni per le sottoscrizioni di Visual Studio

Le sottoscrizioni di Visual Studio riuniscono il set di strumenti per sviluppatori, servizi cloud, software e risorse di supporto e formazione più completo per creare, distribuire e gestire applicazioni di alta qualità nelle piattaforme e nei dispositivi preferiti, inclusi Windows, iOS, Android e Linux. 

## <a name="subscription-levels"></a>Livelli di sottoscrizione
Esiste una sottoscrizione per ogni esigenza degli utenti finali, siano essi studenti, singoli sviluppatori, piccoli team o organizzazioni. 

**Visual Studio Enterprise:** con Visual Studio è facile sviluppare software di alta qualità in PC e Mac, indipendentemente dal fatto che sia destinato a telefoni, desktop o al cloud. Le sottoscrizioni includono praticamente tutto il software Microsoft, nonché i crediti Azure, i corsi Pluralsight, il supporto tecnico e altro ancora.

**Visual Studio Professional:** ottenere strumenti e servizi di sviluppo professionali per creare qualsiasi app per qualsiasi piattaforma. Collaborare più facilmente e aumentare la produttività, sia lavorando in autonomia che all'interno di un piccolo team.

**Visual Studio Test Professional:** promuovere qualità e collaborazione in tutte le fasi del processo di sviluppo, con strumenti di test completi e i vantaggi della sottoscrizione standard che includono il principale software di Microsoft, crediti mensili di Azure, formazione tecnica, supporto professionale e altro ancora.

**MSDN Platforms:** il set di risorse più completo per il personale IT e operativo e per gli sviluppatori non .NET per testare, distribuire e gestire applicazioni di alta qualità per più piattaforme e dispositivi.

**Visual Studio Dev Essentials:** tutto quello che serve per sviluppare e distribuire app per qualsiasi piattaforma. Con strumenti avanzati, le potenzialità del cloud, risorse di formazione e supporto, questo è il programma gratuito dedicato agli sviluppatori più completo di sempre.  

## <a name="subscription-types"></a>Tipi di sottoscrizione
**Sottoscrizioni standard:** disponibili tramite i rivenditori nei contratti multilicenza Microsoft pluriennali e direttamente tramite Microsoft Store online.  Le sottoscrizioni standard includono licenze perpetue per Visual Studio. 

**Sottoscrizioni cloud:** con le sottoscrizioni cloud è possibile accedere a Visual Studio, Visual Studio Team Services e ottenere altri vantaggi per i sottoscrittori senza un contratto a lungo termine.  È possibile attivare la sottoscrizione su base mensile o annuale. La fatturazione viene gestita tramite la sottoscrizione di Microsoft Azure. 

**Programmi:** oltre alle sottoscrizioni standard e cloud, Microsoft offre sottoscrizioni tramite un'ampia gamma di programmi speciali.

- [Imagine:](https://imagine.microsoft.com/about) strumenti di sviluppo e software di livello professionale per studenti senza alcun costo. Tutto quello che serve per creare giochi, app e siti Web.
- [BizSpark:](https://bizspark.microsoft.com/About/Offers) prodotti e servizi gratuiti per le startup.  I membri di BizSpark hanno libero accesso a tutto il software Microsoft per sviluppo e testing, inclusi Azure, Windows, Visual Studio, Office e SQL Server. 
- [Microsoft Partner Network (MPN):](https://partner.microsoft.com/) a seconda del livello all'interno della rete MPN si possono ricevere fino a 10 sottoscrizioni Enterprise 
- [Microsoft Certified Trainer:](https://www.microsoft.com/learning/mct-certification.aspx) un programma su misura per fornire accesso esclusivo a risorse che consentono di sviluppare ulteriormente l'esperienza tecnica e le competenze di formatori. Per gli abbonamenti MCT Software & Services e MCT Developer Software & Services, vedere il [sito Web MCT (Microsoft Certified Trainer)](https://www.microsoft.com/learning/mct-certification.aspx#item-ID0EFAAAAACA) per informazioni sui diritti di utilizzo degli strumenti formativi inclusi nel proprio abbonamento. 

## <a name="visual-studio-licensing"></a>Licenze per Visual Studio
Le sottoscrizioni di Visual Studio sono concesse in licenza ai singoli utenti. Un unico utente può usare il software per progettare, sviluppare, testare o mostrare i propri programmi su un numero illimitato di dispositivi. Una sottoscrizione di Visual Studio consente anche all'utente con licenza di valutare il software e simulare gli ambienti dei clienti per diagnosticare i problemi correlati ai programmi specifici.

I sottoscrittori di Visual Studio sono anche autorizzati ad eseguire il software per sottoscrittori, ad eccezione di Windows e Windows Server, nelle macchine virtuali di Microsoft Azure, ottenendo quindi maggiore flessibilità per lo sviluppo e il test delle applicazioni. Il costo della licenza di Windows Server o Windows è incluso nella tariffa della macchina virtuale Windows.

Le sottoscrizioni di Visual Studio vengono offerte soltanto a singoli utenti. Non esiste alcuna sottoscrizione "di gruppo" né è prevista alcuna condivisione dei vantaggi delle sottoscrizioni.  Per ogni membro del proprio team di sviluppo del software occorre scegliere la sottoscrizione più appropriata in base al software che tale membro deve usare e ai vantaggi di supporto necessari. Tenere presente che sarà necessario fornire una sottoscrizione di Visual Studio anche ai membri del team che installano il software, ad esempio i professionisti IT che installano il software per un lab di test. 

Molti sottoscrittori di Visual Studio usano uno stesso computer per vari scopi: progettazione, sviluppo, testing e dimostrazione dei programmi, ovvero l'uso concesso in base alla licenza di sottoscrizione di Visual Studio, e per altri usi. Qualsiasi altra modalità di uso del software, ad esempio per gestire la posta elettronica, per scopi ludici o per modificare un documento, rappresenta un altro tipo di uso non coperto dalla licenza di sottoscrizione di Visual Studio. In tal caso, occorre ottenere una licenza anche per il sistema operativo sottostante acquistando una copia standard di Windows come quella che si riceve all'acquisto di un nuovo PC OEM.

Una licenza di sottoscrizione di Visual Studio consente anche agli utenti finali di accedere al software per fornire commenti e suggerimenti ed eseguire test di accettazione sui programmi.

## <a name="additional-information"></a>Informazioni aggiuntive
[Download del white paper sulle licenze per Visual Studio](https://www.microsoft.com/downloads/details.aspx?displaylang=en&FamilyID=2b1504e6-0bf1-46da-be0e-85cc792c6b9d)

[Confrontare le opzioni e i prezzi delle sottoscrizioni](https://www.visualstudio.com/vs/pricing)

[Confrontare le funzionalità dell'IDE di Visual Studio](https://www.visualstudio.com/vs/compare/)

 