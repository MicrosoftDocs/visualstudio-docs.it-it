---
title: Responsabilità degli amministratori | Visual Studio Marketplace
author: evanwindom
ms.author: lank
manager: lank
ms.date: 07/20/2019
ms.topic: conceptual
description: Informazioni sulle responsabilità degli amministratori delle sottoscrizioni.
ms.openlocfilehash: eb5a557d19aafdd36ccf175ec4fc37e482091f80
ms.sourcegitcommit: 59e5758036223ee866f3de5e3c0ab2b6dbae97b6
ms.translationtype: HT
ms.contentlocale: it-IT
ms.lasthandoff: 07/23/2019
ms.locfileid: "68415623"
---
# <a name="overview-of-administrator-responsibilities"></a>Panoramica delle responsabilità degli amministratori
L'amministratore può gestire le sottoscrizioni per l'organizzazione.  Il ruolo di amministratore è anche responsabile di verificare che le sottoscrizioni siano gestite in conformità alle condizioni di licenza. In questo articolo vengono illustrati responsabilità, vantaggi e limitazioni del ruolo di amministratore.

## <a name="roles--responsibilities"></a>Ruoli e responsabilità
Un amministratore di Visual Studio ha quattro responsabilità principali:

1. **Conoscere i vantaggi e le limitazioni delle sottoscrizioni di Visual Studio.** Una corretta comprensione dei vantaggi può favorire una riduzione dei costi dell'hardware grazie all'uso dei servizi cloud e dei costi del software con le licenze per utente per gli ambienti di preproduzione. 
2. **Assegnare le sottoscrizioni di Visual Studio a utenti specifici e nominati incoraggiandone l'uso.** Il contratto prevede che le sottoscrizioni di Visual Studio vengano assegnate a utenti specifici e nominati. Mettersi in contatto con gli utenti destinatari dell'assegnazione per assicurarsi che abbiano accesso alla sottoscrizione di Visual Studio e possano usufruire di tutti i vantaggi inclusi.
3. **Creare un inventario accurato dell'ambiente di preproduzione.** È essenziale assicurarsi che tutti gli utenti che interagiscono con il software concesso in licenza di Visual Studio dispongano di una licenza appropriata tramite la sottoscrizione di Visual Studio. 
4. **Tenere traccia delle modifiche delle assegnazioni agli utenti e acquisire licenze aggiuntive in base alla pianificazione.** I contratti multilicenza Microsoft e i contratti MPSA offrono flessibilità nell'uso e nell'assegnazione delle sottoscrizioni di Visual Studio. In cambio, è necessario tenere traccia delle modifiche per l'utilizzo del software e le assegnazioni degli utenti, nonché elaborare gli ordini di licenze aggiuntive in base alla pianificazione stabilita nel contratto.  A tale scopo, è disponibile un [report Utilizzo massimo](maximum-usage.md) che è possibile eseguire nel portale di amministrazione della sottoscrizione di Visual Studio. 

## <a name="benefits-and-limitations"></a>Vantaggi e limitazioni
Le sottoscrizioni di Visual Studio consentono ai membri di team di sviluppo di installare e usare il software per la progettazione, lo sviluppo, il testing, la valutazione e la dimostrazione di altro software. Il software incluso nelle sottoscrizioni di Visual Studio non è concesso in licenza per gli ambienti di produzione.

|                                          |                         |
|------------------------------------------|----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| Licenze basate su utenti                     | MSDN Platforms e tutti i livelli delle sottoscrizioni di Visual Studio sono concessi in licenza in base ai singoli utenti. Ogni membro del team di sviluppo che interagirà con il software incluso con questi prodotti e servizi (installazione, configurazione o accesso) dovrà disporre di una sottoscrizione di Visual Studio propria.                                                                                                                                                                                                                                                                                                                                  |
| Installazioni illimitate                  | Ogni utente con licenza può installare e usare il software su qualsiasi numero di dispositivi per la progettazione, lo sviluppo, il testing, la valutazione e la dimostrazione di altro software. L'unica eccezione è Microsoft Office, concesso in licenza per un solo desktop. Il software di Visual Studio concesso in licenza può essere installato e usato in ufficio, a casa, in ambiente scolastico e nei dispositivi presso l'ufficio di un cliente o su hardware dedicato ospitato da terze parti.                                                                                                                                                                                                                                  |
| Non è destinato agli ambienti di produzione | Il software incluso nelle sottoscrizioni di Visual Studio non è concesso in licenza per gli ambienti di produzione, inclusi gli ambienti a cui hanno accesso gli utenti finali per scopi diversi dai test di accettazione o dalla valutazione per commenti e suggerimenti, un ambiente che si connette a un database di produzione, ambienti per il supporto del ripristino di emergenza o come backup di produzione oppure ambienti usati per la produzione durante i periodi di picco delle attività. Fanno eccezione vantaggi specifici per determinati livelli di sottoscrizione, descritti nel [white paper sulle licenze per Visual Studio](https://aka.ms/vslicensing).                                                                                            |
| Riassegnazione di una licenza                     | Quando un utente lascia un team e non ha più bisogno di una licenza, è possibile riassegnarla dopo 90 giorni. Quando si riassegna una licenza, tutti i codici Product Key già usati rimangono disponibili, ma non vengono sostituiti. Per le organizzazioni che hanno in essere contratti Enterprise, gli eventuali vantaggi usati dall'utente originale, ad esempio corsi Pluralsight, verranno reimpostati.                                                                                                                                                                                                                                                 |
| Eccezione per gli utenti finali                  | Alla fine di un progetto di sviluppo software, gli utenti finali in genere esaminano un'applicazione e determinano se soddisfa i criteri necessari per il rilascio. Questo processo è denominato test di accettazione utente. I membri di un team, ad esempio uno sponsor aziendale o un responsabile del prodotto possono fungere da intermediari per gli utenti finali. Gli utenti finali che non hanno una sottoscrizione di Visual Studio possono accedere al software per i test di accettazione utente, se l'uso del software è comunque conforme a tutte le condizioni di licenza di Visual Studio. È raro che un utente che si occupa principalmente di progettazione, sviluppo o testing del software sia anche qualificato come "utente finale". |

## <a name="next-steps"></a>Passaggi successivi
Altre informazioni sulle responsabilità degli amministratori:
- [Inventario dell'ambiente di preproduzione](admin-inventory.md)
- [Gestire team di grandi dimensioni e collaboratori esterni](manage-teams.md)
- [Tenere traccia delle assegnazioni degli utenti ed elaborare gli ordini](assignments-orders.md)
- Usare [Utilizzo massimo](maximum-usage.md) per tenere traccia degli impegni di acquisto
