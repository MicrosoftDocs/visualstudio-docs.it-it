---
title: Qual è la procedura per usare i vantaggi?
description: Così come variano i tipi di vantaggi, variano anche i metodi per attivarli e usarli. Ad esempio, molti dei vantaggi sono offerti dai...
ms.topic: include
ms.assetid: 9109bf1e-f725-439d-a870-13741e0dbc90
author: CaityBuschlen
ms.author: cabuschl
ms.date: 09/30/2020
ms.faqid: q3_2
ms.openlocfilehash: 8c0bcb40d775be6184f420cdd79156645333d260
ms.sourcegitcommit: c31815e140f2ec79e00a9a9a19900778ec11e860
ms.translationtype: HT
ms.contentlocale: it-IT
ms.lasthandoff: 10/08/2020
ms.locfileid: "91838257"
---
## <a name="how-do-i-use-my-benefits"></a>Qual è la procedura per usare i vantaggi?

Così come variano i tipi di vantaggi, variano anche i metodi per attivarli e usarli. Ad esempio, molti dei vantaggi sono offerti dai partner e le procedure per la configurazione degli account, l'installazione di software e l'uso delle risorse online variano notevolmente.

Per ogni vantaggio disponibile nel portale per i sottoscrittori sono stati pubblicati articoli con informazioni come le sottoscrizioni che li includono e le procedure per l'attivazione.

Consultare la documentazione per [altre informazioni](../../../../whats-new-in-subscriptions.md) (fare clic su 'Sottoscrizioni' nel riquadro di spostamento a sinistra e scegliere 'Vantaggi').

## <a name="what-is-the-visual-studio-with-github-enterprise-setup-process"></a>Come funziona il processo di configurazione di Visual Studio con GitHub Enterprise? 

Le sottoscrizioni di Visual Studio con GitHub Enterprise vengono gestite in due parti:  
- La sottoscrizione di Visual Studio (Enterprise o Professional)  
- GitHub Enterprise  

L'utente a cui viene assegnata una sottoscrizione di Visual Studio con GitHub viene informato, tramite un messaggio di posta elettronica, che l'amministratore di Sottoscrizioni di Visual Studio gli ha assegnato una sottoscrizione. A questo punto, è possibile visualizzare i vantaggi della sottoscrizione disponibili all'indirizzo <https://my.visualstudio.com/benefits>. È incluso il vantaggio GitHub Enterprise. 

GitHub Enterprise è gestito da un amministratore di GitHub, separatamente dalle sottoscrizioni di Visual Studio. Quando la società ha configurato un account di GitHub Enterprise, si riceverà un messaggio di posta elettronica da GitHub che informa che la sottoscrizione di Visual Studio è stata collegata e il riquadro del vantaggio sarà aggiornato. La configurazione di questo account può richiedere del tempo e dipende dall'azienda che completa il processo di configurazione. Dopo la ricezione del messaggio di posta elettronica, è possibile rivolgersi all'amministratore dell'organizzazione di GitHub appropriato per richiedere un invito all'organizzazione e/o al repository. 

Quando l'amministratore dell'organizzazione di GitHub invia un invito, si riceverà un messaggio di posta elettronica da GitHub e il riquadro del vantaggio verrà aggiornato di nuovo. 

Dopo aver accettato l'invito per l'organizzazione di GitHub, l'aspetto del riquadro dei vantaggi all'indirizzo <https://my.visualstudio.com/benefits> cambierà da "In sospeso" ad "Attivato" e sarà possibile iniziare a usare GitHub Enterprise. 

[Vedere altri dettagli](../../../../access-github.md) sul processo di configurazione di GitHub Enterprise. 
