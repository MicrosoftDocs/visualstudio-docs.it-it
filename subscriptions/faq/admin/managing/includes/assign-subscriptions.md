---
title: Qual è la procedura per assegnare le sottoscrizioni di Visual Studio?
description: È possibile assegnare le sottoscrizioni agli utenti finali una alla volta oppure usare la funzionalità di aggiunta in blocco per caricare in modo rapido e semplice...
ms.faqid: group1_3
ms.topic: include
ms.assetid: 59eb35fd-ec94-41ce-b24c-a8a120976bac
author: CaityBuschlen
ms.author: cabuschl
ms.date: 3/3/2020
ms.openlocfilehash: 7c90cb398e174d5b023668040352de11e1caaee3
ms.sourcegitcommit: cc58ca7ceae783b972ca25af69f17c9f92a29fc2
ms.translationtype: HT
ms.contentlocale: it-IT
ms.lasthandoff: 04/15/2020
ms.locfileid: "81386170"
---
## <a name="how-do-i-assign-visual-studio-subscriptions"></a>Qual è la procedura per assegnare le sottoscrizioni di Visual Studio?

È possibile assegnare le sottoscrizioni agli utenti finali una alla volta oppure usare la funzionalità di aggiunta in blocco per caricare in modo rapido e semplice un numero maggiore di sottoscrittori alla volta.

Per assegnare le sottoscrizioni singolarmente:

1. Selezionare la scheda [Gestisci sottoscrittori](https://manage.visualstudio.com/subscribers) nella parte superiore della pagina in [manage.visualstudio.com](https://manage.visualstudio.com)
2. Selezionare Aggiungi e digitare il nome e l'indirizzo di posta elettronica dell'utente a cui si vuole assegnare una sottoscrizione.
    - Se l'organizzazione usa Azure Active Directory, nel campo del nome verrà eseguita una ricerca per trovare gli utenti nella directory corrente. È possibile effettuare una selezione dai risultati della ricerca o aggiungere manualmente un utente.
3. Se si vuole che il sottoscrittore possa accedere ai download software quando accede al [portale delle sottoscrizioni di Visual Studio](https://my.visualstudio.com/), assicurarsi di lasciare selezionata la casella di attivazione/disattivazione dei download nella sezione delle impostazioni di download.
4. Completare la sezione Preferenze di comunicazione in modo che Microsoft sappia quale lingua usare per inviare il messaggio di posta elettronica di assegnazione dei sottoscrittori.
5. Per aggiungere note associate all'assegnazione, usare la selezione Riferimento.
6. Selezionare Aggiungi nella parte inferiore del pannello a comparsa per completare l'assegnazione della sottoscrizione. Il sottoscrittore riceverà un messaggio di posta elettronica e potrà iniziare a usare immediatamente la sottoscrizione di Visual Studio (non è richiesta alcuna attivazione da parte del sottoscrittore).

Per assegnare le sottoscrizioni in blocco:

1. Selezionare la scheda [Gestisci sottoscrittori](https://manage.visualstudio.com/subscribers) nella parte superiore della pagina in [manage.visualstudio.com](https://manage.visualstudio.com).
2. Selezionare Aggiungi in blocco, scaricare il modello di Excel e salvare una copia locale.
3. Tutti i campi sono obbligatori, ad eccezione del campo Riferimento.
    1. Verificare che nessuno dei campi modulo contenga virgole.
    2. Rimuovere gli spazi prima e dopo i campi del modulo.
    3. Assicurarsi che i nomi in due parti non contengano spazi aggiuntivi tra il nome e il secondo nome (se il nome è composto da due parti, ad esempio 'Maria Giovanna', digitare 'MariaGiovanna').
4. Tornare a [manage.visualstudio.com](https://manage.visualstudio.com), selezionare Aggiungi in blocco e caricare la copia salvata del modello di Excel.
5. Quando il caricamento ha esito positivo verrà visualizzata una pagina di conferma e l'elenco dei sottoscrittori sarà aggiornato con i nuovi. I sottoscrittori riceveranno un messaggio di posta elettronica e potranno iniziare a usare immediatamente la sottoscrizione di Visual Studio (non è richiesta alcuna attivazione da parte del sottoscrittore).

Per scoprire come assegnare le sottoscrizioni in modo rapido e semplice, vedere le informazioni sull'[assegnazione delle sottoscrizioni nel portale di amministrazione delle sottoscrizioni di Visual Studio](https://docs.microsoft.com/visualstudio/subscriptions/assign-license#individual-assignments).
