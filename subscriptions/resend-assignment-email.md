---
title: Come inviare di nuovo i messaggi di posta elettronica di assegnazione delle sottoscrizioni da manage.visualstudio.com o VLSC | Microsoft Docs
Author: evanwindom
Ms.author: jaunger
Manager: evelynp
Ms.date: 2/13/2018
Ms.topic: Get-Started-Article
Description: Learn how to resend the subscription assignment to subscribers from manage.visualstudio.com or VLSC
Ms.prod: vs-subscription
Ms.technology: vs-subscriptions
Searchscope: VS Subscription
ms.openlocfilehash: 0ba7d6e36c25ced78b0c6b25688e5eb5b26eb04a
ms.sourcegitcommit: a07b789cc41ed72664f2c700c1f114476e7b0ddd
ms.translationtype: HT
ms.contentlocale: it-IT
ms.lasthandoff: 02/19/2018
---
# <a name="how-to-resend-subscription-assignment-emails"></a>Come inviare di nuovo i messaggi di posta elettronica di assegnazione delle sottoscrizioni:

I passaggi necessari per inviare nuovamente un messaggio di posta elettronica di assegnazione variano a seconda del portale usato per gestire le sottoscrizioni. 

## <a name="resending-assignment-emails-from-within-managevisualstudiocom"></a>Rinvio dei messaggi di posta elettronica di assegnazione dall'interno di manage.visualstudio.com

Il processo per inviare di nuovo i messaggi di posta elettronica di assegnazione dall'interno del portale manage.visualstudio.com è molto semplice:

1. Visitare il portale [manage.visualstudio.com](https://manage.visualstudio.com) e accedere. 
2. Usare la scheda **Filtro** per cercare il sottoscrittore a cui si vuole inviare di nuovo il messaggio di posta elettronica di assegnazione. (Per altre informazioni sui filtri, vedere [Cercare una sottoscrizione](/visualstudio/subscriptions/search-license).)
3. Fare clic sui sottoscrittori.  È possibile usare CTRL+clic o MAIUSC+clic per selezionare più sottoscrittori.
4. Fare clic su **Invia di nuovo** nella parte superiore dei risultati di ricerca.  

## <a name="resending-assignment-emails-from-within-vlsc"></a>Rinvio di messaggi di posta elettronica di assegnazione dall'interno di VLSC
Quando una sottoscrizione è stata assegnata a un sottoscrittore in VLSC e il sottoscrittore richiede di ricevere di nuovo il messaggio di posta elettronica di assegnazione, è possibile farlo modificando le informazioni di posta elettronica del sottoscrittore e ripristinando poi l'indirizzo originale. In questo modo viene attivata automaticamente la ritrasmissione del messaggio di posta elettronica di assegnazione.

Seguire le istruzioni di seguito per inviare di nuovo il messaggio di posta elettronica di assegnazione:


1. Visitare Volume Licensing Service Center (VLSC) e accedere.
2. Dalle pagine di amministrazione di VLSC fare clic su **Sottoscrizioni** e quindi su **Sottoscrizioni di Visual Studio**.
3. Fare clic sul **numero di contratto** associato alla sottoscrizione di Visual Studio.
4. Fare clic sulla freccia in giù nella barra di **ricerca**.  
5. Cercare il sottoscrittore usando il campo dell'indirizzo di posta elettronica.
6. Nell'elenco dei risultati fare clic sul **cognome** del sottoscrittore.
7. Fare clic su **Modifica**.
8. Apportare una modifica alla sottoscrizione. Non è importante la modifica, ma è sufficiente che venga eseguita.  Basta rimuovere un carattere dall'indirizzo di posta elettronica del sottoscrittore, ad esempio rimuovere la "m" da .com. Fare clic sul pulsante **Salva**.
9. Dopo aver salvato le informazioni, fare di nuovo clic sul pulsante **Modifica** e correggere il carattere modificato nell'indirizzo di posta elettronica. Fare clic su **Salva**.
   
In questo modo VLSC riconosce la presenza di modifiche per la sottoscrizione e invia di nuovo il messaggio di posta elettronica di assegnazione all'indirizzo indicato nel portale. 

> [!NOTE]
> - Per le nuove sottoscrizioni assegnate, il messaggio di posta elettronica di assegnazione verrà generato automaticamente. La procedura precedente è necessaria solo quando un utente richiede una nuova notifica del messaggio di posta elettronica di assegnazione oppure in caso di mancato invio della notifica per qualsiasi motivo.
