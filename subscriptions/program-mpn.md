---
title: Sottoscrizioni di Visual Studio offerte ai partner in Microsoft Partner Network (MPN)
author: evanwindom
ms.author: jaunger
manager: evelynp
ms.date: 12/19/2018
ms.topic: Get-Started-Article
description: Dettagli su sottoscrizioni offerte, regole applicate e numero di sottoscrizioni disponibili in MPN.
ms.prod: vs-subscription
ms.technology: vs-subscriptions
searchscope: VS Subscription
ms.openlocfilehash: 72889ca5d206a8f04562b3a91e5d116339279417
ms.sourcegitcommit: 159ed9d4f56cdc1dff2fd19d9dffafe77e46cd4e
ms.translationtype: HT
ms.contentlocale: it-IT
ms.lasthandoff: 12/21/2018
ms.locfileid: "53739452"
---
# <a name="visual-studio-subscriptions-offered-to-partners-in-the-microsoft-partner-network-mpn"></a>Sottoscrizioni di Visual Studio offerte ai partner in Microsoft Partner Network (MPN)
I partner che guadagnano una competenza o che acquistano Action Pack in MPN sono idonei per usare le sottoscrizioni di Visual Studio. Queste sottoscrizioni sono concesse in licenza per singolo utente e sono valide solo quando vengono assegnate a un utente denominato specifico che lavora per la società partner.

## <a name="subscriptions-for-partners-with-an-mpn-competency"></a>Sottoscrizioni per i partner con una competenza MPN
Quando un partner ottiene una competenza, sia di livello Silver che Gold, ottiene un numero di base di sottoscrizioni di Visual Studio Enterprise. Questo vantaggio di base cambia se il partner ottiene almeno una competenza Gold. La sottoscrizione di Visual Studio Enterprise è un'offerta personalizzata quasi equivalente alla [sottoscrizione standard di Visual Studio Enterprise](https://visualstudio.microsoft.com/vs/pricing/), ma con alcuni vantaggi rimossi (molti dei quali sono disponibili separatamente per i partner come vantaggi MPN generali anziché come parte delle sottoscrizioni di Visual Studio Enterprise offerte tramite MPN).

### <a name="core-visual-studio-benefit-for-earning-at-least-one-competency-of-any-kind"></a>Vantaggio di base Visual Studio quando si ottiene almeno una competenza di qualsiasi tipo

| Competenze ottenute solo al livello Silver               | Almeno una competenza ottenuta al livello Gold   |
|------------------------------------------------------------|----------------------------------------------------|
| 5 sottoscrizioni di Visual Studio Enterprise                   | 10 sottoscrizioni di Visual Studio Enterprise          |

### <a name="additional-visual-studio-benefit-for-select-competencies"></a>Vantaggio aggiuntivo Visual Studio per competenze selezionate

| Competenza                                  | Sottoscrizioni aggiuntive ottenute per la competenza **Silver** | Sottoscrizioni aggiuntive ottenute per la competenza **Gold** |
|---------------------------------------------|-----------------------------------------------------------|---------------------------------------------------------|
| Sviluppo di applicazioni                     | 5 sottoscrizioni di Visual Studio Enterprise                  | 25 sottoscrizioni di Visual Studio Enterprise               |
| Cloud Customer Relationship Management      | 5 sottoscrizioni di Visual Studio Enterprise                  | 25 sottoscrizioni di Visual Studio Enterprise               |
| Cloud Platform                              | 5 sottoscrizioni di Visual Studio Enterprise                  | 25 sottoscrizioni di Visual Studio Enterprise               |
| Cloud Productivity                          | 5 sottoscrizioni di Visual Studio Enterprise                  | 25 sottoscrizioni di Visual Studio Enterprise               |
| DevOps                                      | 1 sottoscrizione di Visual Studio Enterprise                  | 5 sottoscrizioni di Visual Studio Enterprise                |

Indipendentemente dal numero di competenze ottenute da un partner, il numero di sottoscrizioni di Visual Studio è limitato come segue:

### <a name="limits-for-visual-studio-subscriptions-earned-through-competencies"></a>Limiti per le sottoscrizioni di Visual Studio ottenute tramite competenze

| Vantaggio massimo per i partner con solo competenze Silver                   | Vantaggio massimo per i partner con almeno una competenza Gold               |
|------------------------------------------------------------------------------|------------------------------------------------------------------------------|
| 25 sottoscrizioni di Visual Studio Enterprise per paese; 75 in tutto il mondo          | 50 sottoscrizioni di Visual Studio Enterprise per paese; 150 in tutto il mondo         |


## <a name="subscriptions-for-partners-purchasing-the-action-pack"></a>Sottoscrizioni per i partner che acquistano Action Pack
I partner con una competenza non sono idonei per l'acquisto di Action Pack. Ogni partner può acquistare un solo Action Pack.

Con Action Pack il partner ottiene **3 sottoscrizioni di Visual Studio Professional (MPN)**. Visual Studio Professional (MPN) è un'offerta personalizzata senza un equivalente disponibile in commercio sul mercato. Ecco cosa include:
- Visual Studio Professional - solo l'ultima versione
- Windows Enterprise - solo l'ultima versione, da usare solo per sviluppo e test
- Windows Server - solo l'ultima versione, da usare solo per sviluppo e test

I sottoscrittori di Visual Studio Professional (MPN) possono anche scaricare e usare software gratuito per lo sviluppo, incluso SQL Server Developer Edition.

La sottoscrizione di Visual Studio Professional (MPN) non include vantaggi Azure DevOps Services, crediti Azure mensili, supporto tecnico, training o altri vantaggi per i sottoscrittori offerti con le sottoscrizioni di Visual Studio disponibili in commercio.

## <a name="internal-use-only-restriction"></a>Restrizione per il solo uso interno
Le regole di MPN stabiliscono che tutto il software offerto come vantaggio del programma può essere usato solo internamente. Questo vale sia per il software offerto per l'uso da parte dei singoli sottoscrittori di Visual Studio che per i vantaggi complessivi della licenza software MPN.

Questa restrizione per il solo uso interno significa fondamentalmente che i partner non possono usare il software per lavoro eseguito per terze parti all'esterno della loro organizzazione. Quindi, creare un'app che verrà usata solo dai dipendenti del partner è un'attività ammessa, mentre non è consentito sviluppare un'app che fa parte di un progetto di un cliente.

## <a name="sign-in-required-with-visual-studio"></a>Accesso richiesto con Visual Studio
Con le sottoscrizioni di Visual Studio offerte tramite MPN, l'utente con licenza deve accedere a Visual Studio usando la stessa identità o lo stesso account di accesso usato per attivare la sottoscrizione di Visual Studio.
Non vengono offerti codici Product Key per sbloccare il prodotto e l'accesso è l'unica opzione per l'esecuzione di Visual Studio. Il sottoscrittore di Visual Studio può lavorare offline per un massimo di 30 giorni prima che Visual Studio smetta di funzionare. Durante l'uso online, Visual Studio aggiorna in modo invisibile all'utente lo stato della licenza periodicamente per verificare che la sottoscrizione sia ancora valida.

## <a name="resources"></a>Risorse

- [MPN Program Administrator Guide](https://assets.microsoft.com/en-us/Program-Administrator-Guide-to-Software-and-Online-Services-Benefits_1.pdf) (Manuale dell'amministratore del programma MPN) - Include istruzioni su come assegnare sottoscrizioni di Visual Studio ai dipendenti MPN.
- [Gestione delle sottoscrizioni di Visual Studio incluse nelle appartenenze Microsoft Partner Network (MPN)](manage-mpn-subscriptions.md)
- [Condizioni di licenza](http://www.microsoft.com/useterms/) -Le sottoscrizioni di Visual Studio offerte tramite MPN sono soggette al contratto di licenza con l'utente finale per le sottoscrizioni di Visual Studio non destinate alla rivendita.