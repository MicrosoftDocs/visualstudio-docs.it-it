---
title: Come segnalare un problema con Visual Studio per Mac
description: Come fornire suggerimenti o segnalare problemi riscontrati durante l'uso di Visual Studio per Mac.
ms.topic: troubleshooting
author: asb3993
ms.author: amburns
ms.date: 04/14/2017
ms.assetid: 1C7AC52E-754E-473F-A5B5-00C3A40DAACD
ms.openlocfilehash: 7469399a697f5ab677f8130620685eb61c882b4a
ms.sourcegitcommit: 4c0bc21d2ce2d8e6c9d3b149a7d95f0b4d5b3f85
ms.translationtype: HT
ms.contentlocale: it-IT
ms.lasthandoff: 04/20/2018
---
# <a name="how-to-report-a-problem-in-visual-studio-for-mac"></a>Come segnalare un problema in Visual Studio per Mac

Se si verifica un problema con Visual Studio per Mac, è opportuno segnalarlo per consentirne la diagnosi e la correzione. 

## <a name="how-to-report-a-problem"></a>Come segnalare un problema

Per segnalare un problema con Visual Studio per Mac, selezionare **Aiuto > Segnala un problema** dalla barra dei menu:

![Collegamento Segnala un problema](media/report-problem-image1.png)

È anche possibile usare il collegamento **Segnala un problema** disponibile nella pagina iniziale.

Verrà visualizzata la pagina Web **Segnala un problema**. È possibile usare questa pagina per visualizzare tutti i problemi esistenti, votare problemi simili e inviare soluzioni ai problemi segnalati da altri utenti:

![Pagina Web per la segnalazione di un problema](media/report-problem-image2.png)

Fare clic sul pulsante **Segnala un problema** nella pagina Web. 

Se non è già stato eseguito l'accesso all'applicazione Developer Community, verrà chiesto di farlo nella pagina seguente. Fare clic sul pulsante **Accetta** per autorizzare l'applicazione Developer Community per l'account Microsoft:

![Pagina Web per la segnalazione di un problema](media/report-problem-image3.png)

Specificare un titolo descrittivo per il problema insieme a eventuali informazioni aggiuntive sul problema che si ritiene potrebbero essere utili. Se possibile, specificare i passaggi per riprodurre il problema, in modo da aiutare Microsoft a comprendere e risolvere il problema il prima possibile.

![Pagina Web per la segnalazione di un problema](media/report-problem-image4.png)

## <a name="provide-a-suggestion"></a>Inviare un suggerimento

Usare il collegamento **Invia un suggerimento** nella pagina iniziale per passare alla [pagina UserVoice di Visual Studio per Mac](https://visualstudio.uservoice.com/forums/563332-visual-studio-for-mac). Qui è possibile aggiungere nuove richieste o votare richieste esistenti.