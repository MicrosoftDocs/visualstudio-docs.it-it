---
title: Installazione delle versioni di anteprima
description: Istruzioni per l'aggiornamento di Visual Studio per Mac e l'accesso a versioni di anteprima.
author: asb3993
ms.author: amburns
ms.date: 05/06/2018
ms.topic: article
ms.technology: vs-ide-install
ms.assetid: 0E1EF257-9DE4-4653-9DF4-805CE007A1A1
ms.openlocfilehash: 557e37899afcc78d45d4bceb4d8de27f545ebb69
ms.sourcegitcommit: b400528a83bea06d208d95c77282631ae4a93091
ms.translationtype: HT
ms.contentlocale: it-IT
ms.lasthandoff: 05/23/2018
---
# <a name="installing-preview-releases"></a>Installazione delle versioni di anteprima

Prima del rilascio ufficiale di una nuova versione di Visual Studio per Mac viene rilasciata un'anteprima. La versione di anteprima offre la possibilità di provare le nuove funzionalità e ricevere le correzioni dei bug più recenti prima che vengano completamente incorporati nel prodotto.

Le versioni di anteprima di Visual Studio per Mac vengono distribuite come aggiornamento anziché con un download separato. In Visual Studio per Mac sono presenti tre canali dello strumento di aggiornamento, come descritto nell'articolo sull'[aggiornamento](update.md): Stabile, Beta e Alfa.

La maggior parte delle versioni di anteprima sono disponibili attraverso i canali **Beta** e **Alfa**, ma consultare sempre le [Note sulla versione di anteprima](/visualstudio/releasenotes/vs2017-mac-preview-relnotes) per avere informazioni più precise.

Per installare l'anteprima di Visual Studio per Mac, usare la procedura seguente:

1. Accedere a **Visual Studio > Controlla la disponibilità di aggiornamenti**.
2. Nella casella combinata Canale di aggiornamento selezionare **Beta**.
3. Selezionare il pulsante **Switch channel** (Cambia canale) per attivare il canale selezionato e avviare il download dei nuovi aggiornamenti.
4. Per avviare l'installazione degli aggiornamenti, selezionare il pulsante **Riavvia e installa aggiornamenti**.

Per altre informazioni sull'aggiornamento in Visual Studio per Mac, vedere l'articolo relativo all'[aggiornamento](update.md).
