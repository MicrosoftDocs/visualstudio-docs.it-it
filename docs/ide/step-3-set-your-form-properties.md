---
title: "Passaggio 3: Impostare le proprietà del form | Microsoft Docs"
ms.custom: 
ms.date: 11/04/2016
ms.reviewer: 
ms.suite: 
ms.technology: vs-acquisition
ms.tgt_pltfrm: 
ms.topic: article
ms.assetid: 634ef037-1525-48c8-ac7f-abf04be69376
caps.latest.revision: "18"
author: TerryGLee
ms.author: tglee
manager: ghogen
ms.workload: multiple
ms.openlocfilehash: e703372a3b59ceee439b234e02e4a2d5a3cb6275
ms.sourcegitcommit: 32f1a690fc445f9586d53698fc82c7debd784eeb
ms.translationtype: HT
ms.contentlocale: it-IT
ms.lasthandoff: 12/22/2017
---
# <a name="step-3-set-your-form-properties"></a>Passaggio 3: impostare le proprietà del form
In questo passaggio si usa la finestra **Proprietà** per modificare l'aspetto del form.  
  
 ![link to video](../data-tools/media/playvideo.gif "PlayVideo")Per una versione video di questo argomento, vedere [Tutorial 1: Create a Picture Viewer in Visual Basic - Video 1](http://go.microsoft.com/fwlink/?LinkId=205209) (Esercitazione 1: creare un visualizzatore di immagini in Visual Basic - Video 1) o [Tutorial 1: Create a Picture Viewer in C# - Video 1](http://go.microsoft.com/fwlink/?LinkId=205199) (Esercitazione 1: creare un visualizzatore di immagini in C# - Video 1). In questi video viene usata una versione precedente di Visual Studio, pertanto vi sono piccole differenze in alcuni comandi di menu e altri elementi dell'interfaccia utente. Tuttavia, i concetti e le procedure funzionano in modo analogo nella versione corrente di Visual Studio.  
  
### <a name="to-set-your-form-properties"></a>Per impostare le proprietà del form  
  
1.  Assicurarsi che sia visualizzato Progettazione Windows Form. Nell'ambiente di sviluppo integrato (IDE) di Visual Studio, scegliere la scheda **Form1.cs [Design]** (o **Form1.vb [Design]** in Visual Basic).  
  
2.  Fare clic in qualsiasi punto all'interno del form **Form1** per selezionarlo. Analizzare la finestra **Proprietà**, che ora visualizza le proprietà per il form. I form dispongono di diverse proprietà. Ad esempio, è possibile impostare il colore primo piano e di sfondo, il testo del titolo visualizzato all'inizio del form, le dimensioni del form e altre proprietà.  
  
    > [!NOTE]
    >  Se la finestra **Proprietà** non è visualizzata, arrestare il programma facendo clic sul pulsante quadrato **Termina debug** sulla barra degli strumenti o semplicemente chiudere la finestra. Se il programma viene arrestato e la finestra **Proprietà** non viene visualizzata, sulla barra dei menu scegliere **Visualizza**, **Finestra proprietà**.  
  
3.  Dopo aver selezionato il form, individuare la proprietà **Testo** nella finestra **Proprietà**. A seconda di come è ordinato l'elenco, potrebbe essere necessario scorrere verso il basso. Scegliere **Testo**, digitare **Visualizzatore immagini**, quindi premere INVIO.  Nella barra del titolo del form dovrebbe ora essere presente il testo **Visualizzatore immagini** e la finestra **Proprietà** dovrebbe essere simile a quella riportata nell'immagine seguente.  
  
     ![Finestra Proprietà](../ide/media/express_edittextproperty.png "Express_EditTextProperty")  
Finestra Proprietà  
  
    > [!NOTE]
    >  Le proprietà possono essere ordinate in base alla visualizzazione Per categoria o In ordine alfabetico. È possibile passare da una visualizzazione all'altra tramite i pulsanti nella finestra **Proprietà**. In questa esercitazione è più facile trovare le proprietà tramite la visualizzazione In ordine alfabetico.  
  
4.  Tornare a Progettazione Windows Form. Fare clic sul quadratino di trascinamento nella parte inferiore destra del form, ovvero il quadratino bianco in basso a destra del form il cui aspetto è il seguente.  
  
     ![Quadratino di trascinamento](../ide/media/express_bottomrt_drag.png "Express_BottomRT_Drag")  
Quadratino di trascinamento  
  
     Trascinare il punto di controllo per ridimensionare il form in modo che sia più largo e leggermente più alto.  
  
5.  Analizzare la finestra **Proprietà**. Si noti che la proprietà **Size** è stata modificata. La proprietà **Size** viene modificata ogni volta che si ridimensiona il form. Provare a trascinare il punto di controllo del form per ridimensionarlo approssimativamente alle dimensioni 550, 350 (non occorre essere precisi), che dovrebbero essere adatte per questo progetto. In alternativa, è possibile immettere i valori direttamente nella proprietà **Size**, quindi premere INVIO.  
  
6.  Eseguire di nuovo il programma. È possibile utilizzare uno qualsiasi dei seguenti metodi per eseguire il programma.  
  
    -   Premere **F5**.  
  
    -   Nella barra dei menu scegliere **Debug**, **Avvia debug**.  
  
    -   Sulla barra degli strumenti scegliere il pulsante **Avvia debug** visualizzato di seguito.  
  
         ![Pulsante della barra degli strumenti Avvia debug](../ide/media/express_icondebug.png "Express_IconDebug")  
Pulsante della barra degli strumenti Avvia debug  
  
     Esattamente come in precedenza, l'IDE compila ed esegue il programma e viene visualizzata una finestra.  
  
7.  Prima di andare al passaggio successivo, arrestare il programma, perché l'IDE non consente di modificare il programma mentre è in esecuzione. È possibile utilizzare uno qualsiasi dei seguenti metodi per arrestare il programma.  
  
    -   Sulla barra degli strumenti scegliere il pulsante **Termina debug**.  
  
    -   Sulla barra del menu scegliere **Debug**, **Termina debug**.  
  
    -   Scegliere il pulsante X nell'angolo superiore della finestra **Form1**.  
  
### <a name="to-continue-or-review"></a>Per continuare o rivedere l'esercitazione  
  
-   Per tornare al passaggio precedente dell'esercitazione, vedere [Passaggio 4: Creare il layout del form con un controllo TableLayoutPanel Control](../ide/step-4-lay-out-your-form-with-a-tablelayoutpanel-control.md).  
  
-   Per tornare al passaggio precedente dell'esercitazione, vedere [Passaggio 2: Eseguire il programma](../ide/step-2-run-your-program.md).