---
title: Accedere a Visual Studio | Microsoft Docs
ms.custom: 
ms.date: 11/16/2017
ms.reviewer: 
ms.suite: 
ms.technology: vs-ide-general
ms.tgt_pltfrm: 
ms.topic: article
ms.assetid: b9531c25-e4cf-43ae-b331-a9f31a8cd171
caps.latest.revision: "30"
author: gewarren
ms.author: gewarren
manager: ghogen
ms.workload: multiple
ms.openlocfilehash: 7e2fbc1c603886eecfa929406dfd91a1ed4e400b
ms.sourcegitcommit: 32f1a690fc445f9586d53698fc82c7debd784eeb
ms.translationtype: HT
ms.contentlocale: it-IT
ms.lasthandoff: 12/22/2017
---
# <a name="sign-in-to-visual-studio"></a>Accedi a Visual Studio

È possibile personalizzare e ottimizzare l'esperienza di sviluppo di Visual Studio se si imposta l'account di personalizzazione eseguendo l'accesso all'IDE.

## <a name="why-should-i-sign-in-to-visual-studio"></a>Perché accedere a Visual Studio?

Quando si accede si migliorano le proprie esperienze di Visual Studio. Ad esempio, dopo aver effettuato l'accesso, tra le tante funzionalità, è possibile sincronizzare le impostazioni tra i dispositivi, estendere una versione di prova gratuita e connettersi automaticamente al servizio Azure. 

Di seguito è riportato un elenco completo dei vantaggi di cui usufruire e delle operazioni che si possono eseguire dopo aver effettuato l'accesso:  

- **Accedere al programma Visual Studio Dev Essentials**: il programma comprende un software gratuito, formazione, supporto e altro ancora. Per altre informazioni, vedere [Visual Studio Dev Essentials](http://aka.ms/vsdevhelp) .

- **Sincronizzare le impostazioni di Visual Studio**: le impostazioni personalizzate, ad esempio le combinazioni di tasti, il layout della finestra e il tema colori, vengono applicate immediatamente quando si accede a Visual Studio da qualsiasi dispositivo. Vedere [Impostazioni sincronizzate in Visual Studio](../ide/synchronized-settings-in-visual-studio.md).

- **Sbloccare l'edizione Visual Studio Community**: se l'installazione dell'edizione Community richiede una licenza, accedere all'IDE per annullare il blocco.

- **Estendere il periodo di valutazione per Visual Studio**: è possibile usare Visual Studio Professional o Visual Studio Enterprise per 90 giorni, anziché essere vincolati al periodo di valutazione di 30 giorni.

- **Sbloccare Visual Studio se si usa un account associato a un abbonamento a MSDN o a una sottoscrizione di Visual Studio Team Services**. Vedere [Come sbloccare Visual Studio](../ide/how-to-unlock-visual-studio.md).

- **Collegarsi automaticamente a servizi come Azure e Visual Studio Team Services** nell'IDE senza richiedere di nuovo le credenziali per lo stesso account.

## <a name="how-to-sign-in-to-visual-studio"></a>Come accedere a Visual Studio

Quando si avvia Visual Studio per la prima volta, viene richiesto di accedere e fornire alcune informazioni di registrazione di base. Si deve scegliere un account Microsoft o un account aziendale o dell'istituto di istruzione che è più rappresentativo. Se non si hanno questi account Microsoft, è possibile crearne uno Microsoft gratuitamente. Vedere [Come posso iscrivermi a un account Microsoft?](http://windows.microsoft.com/windows-live/sign-up-create-account-how)

Selezionare quindi le impostazioni dell'interfaccia utente e il tema colori che si desidera usare in Visual Studio. Visual Studio memorizza queste impostazioni e le sincronizza tra tutti gli ambienti Visual Studio a cui si è eseguito l'accesso. Per un elenco delle impostazioni sincronizzate, vedere [Impostazioni sincronizzate](../ide/synchronized-settings-in-visual-studio.md). È possibile modificare in seguito le impostazioni nel menu **Strumenti**, **Opzioni** in Visual Studio.

Dopo aver fornito le impostazioni, viene avviato Visual Studio e viene eseguito l'accesso dell'utente in modo da poter subito iniziare a usare l'applicazione. Per verificare se è stato eseguito l'accesso, cercare il nome nell'angolo superiore destro dell'ambiente Visual Studio.

![Utente attualmente connesso in VS2017](../ide/media/vs2017_username.png)

A meno che non esegua la disconnessione, l'utente viene automaticamente connesso a Visual Studio a ogni avvio e tutte le modifiche apportate alle impostazioni sincronizzate vengono applicate automaticamente. Per disconnettersi, selezionare la freccia in giù accanto al nome del profilo nell'angolo superiore destro dell'ambiente Visual Studio, scegliere il comando **Impostazioni account** e quindi il collegamento **Esci**. Per accedere di nuovo, scegliere il comando **Accedi** nell'angolo superiore destro dell'ambiente Visual Studio.

## <a name="to-change-your-profile-information"></a>Per modificare le informazioni sul profilo

1. Passare a **File**, **Impostazioni account** e scegliere il collegamento **Gestisci profilo di Visual Studio**.

1. Nella finestra del browser scegliere **Modifica profilo** e modificare le impostazioni desiderate.

1. Al termine, scegliere il pulsante **Salva modifiche**.

## <a name="troubleshooting"></a>Risoluzione dei problemi

Se si verificano problemi durante l'accesso, vedere la pagina [per ricevere assistenza](https://www.visualstudio.com/subscriptions/support/).

## <a name="see-also"></a>Vedere anche

[Come sbloccare Visual Studio](../ide/how-to-unlock-visual-studio.md)  
[Panoramica dell'IDE di Visual Studio](../ide/visual-studio-ide.md)
