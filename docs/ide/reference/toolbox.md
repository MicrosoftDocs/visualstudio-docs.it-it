---
title: Finestra Casella degli strumenti in Visual Studio | Microsoft Docs
ms.custom: 
ms.date: 01/18/2018
ms.reviewer: 
ms.suite: 
ms.technology: vs-ide-general
ms.topic: article
f1_keywords:
- vs.toolbox.general
- vs.toolbox
helpviewer_keywords:
- Toolbox [Visual Studio]
- custom controls [Visual Studio]
author: gewarren
ms.author: gewarren
manager: ghogen
ms.workload:
- multiple
ms.openlocfilehash: 50c9cc96d501eb6d7d10ab31f48600eb65eb57a7
ms.sourcegitcommit: bd16e764134c436d2d2f46490f51234d5246ee50
ms.translationtype: HT
ms.contentlocale: it-IT
ms.lasthandoff: 01/22/2018
---
# <a name="toolbox"></a>Casella degli strumenti

Nella finestra **Casella degli strumenti** sono visualizzati i controlli che è possibile aggiungere ai progetti di Visual Studio. Per aprire la casella degli strumenti, scegliere **Casella degli strumenti** dal menu **Visualizza**.

![Finestra della casella degli strumenti](media/toolbox.png)

È possibile trascinare diversi controlli sulla superficie della finestra di progettazione in uso nonché ridimensionare e posizionare tali controlli.

La casella degli strumenti viene visualizzata insieme alle visualizzazioni delle finestre di progettazione, ad esempio la visualizzazione Progettazione di un file XAML. La casella degli strumenti visualizza solo i controlli che possono essere usati nella finestra di progettazione corrente. È possibile eseguire una ricerca all'interno della casella degli strumenti per restringere ulteriormente gli elementi visualizzati.

> [!NOTE]
> Per alcuni tipi di progetto, nella casella degli strumenti potrebbe non essere visualizzato alcun elemento.

La versione di.NET Framework di destinazione del progetto influisce sul set di controlli visibili nella casella degli strumenti. È possibile impostare come destinazione per il progetto una versione diversa di .NET Framework dalle pagine delle proprietà del progetto. Selezionare il nodo del progetto In **Esplora soluzioni** e quindi scegliere **Proprietà progetto** > **\<progetto\>** dalla barra dei menu. Nella scheda **Applicazione** usare l'elenco a discesa **Framework di destinazione**.

## <a name="managing-the-toolbox-window-and-its-controls"></a>Gestione della finestra Casella degli strumenti e dei relativi controlli

Per impostazione predefinita, la finestra Casella degli strumenti viene compressa lungo la parte sinistra dell'IDE di Visual Studio e viene visualizzata quando il cursore viene spostato su di essa. È possibile bloccare la casella degli strumenti, facendo clic sull'icona **Blocca** nella relativa barra degli strumenti, in modo che resti aperta quando il cursore viene spostato. È anche possibile disancorare la finestra Casella degli strumenti e trascinarla in qualsiasi posizione sullo schermo. È possibile ancorare, disancorare e nascondere la casella degli strumenti facendo clic con il pulsante destro del mouse sulla relativa barra degli strumenti e scegliendo una delle opzioni.

È possibile riordinare gli elementi di una scheda della casella degli strumenti o aggiungere schede ed elementi personalizzati usando i seguenti comandi del menu di scelta rapida:

- **Rinomina elemento**: rinomina l'elemento selezionato.

- **Mostra tutto**: visualizza tutti i controlli possibili, non solo quelli applicabili alla finestra di progettazione corrente.

- **Elenco**: visualizza i controlli in un elenco verticale. Se deselezionati, i controlli vengono visualizzati in orizzontale.

- **Scegli elementi**: apre la finestra di dialogo **Scegli elementi della Casella degli strumenti** che consente di specificare gli elementi visualizzati nella **casella degli strumenti**. È possibile visualizzare o nascondere un elemento selezionando o deselezionando la relativa casella di controllo.

- **Ordina elementi alfabeticamente**: ordina gli elementi per nome.

- **Reimposta barra degli strumenti**: ripristina le impostazioni e gli elementi predefiniti della casella degli strumenti.

- **Aggiungi scheda**: aggiunge una nuova scheda della casella degli strumenti.

- **Sposta su**: sposta l'elemento selezionato verso l'alto.

- **Sposta giù**: sposta l'elemento selezionato verso il basso.

## <a name="creating-and-distributing-custom-toolbox-controls"></a>Creazione e distribuzione di controlli della casella degli strumenti personalizzati

È possibile creare controlli della casella degli strumenti personalizzati partendo da un modello di progetto basato su [Windows Presentation Foundation](../../extensibility/creating-a-wpf-toolbox-control.md) o [Windows Form](../../extensibility/creating-a-windows-forms-toolbox-control.md). È quindi possibile distribuire il controllo personalizzato ai colleghi del team o pubblicarlo sul Web usando il [programma di installazione dei controlli della casella degli strumenti ](http://download.microsoft.com/download/8/3/6/836657BD-9CCB-4ED4-B9D2-FB769473B284/TCI_whitepaper.docx).

## <a name="help-on-toolbox-tabs"></a>Guida sulle schede della casella degli strumenti

Negli argomenti seguenti sono disponibili altre informazioni su alcune delle schede disponibili per la **casella degli strumenti**.

- [Casella degli strumenti, scheda Dati](../../ide/reference/toolbox-data-tab.md)

- [Casella degli strumenti, scheda Componenti](../../ide/reference/toolbox-components-tab.md)

- [Casella degli strumenti, scheda HTML](../../ide/reference/toolbox-html-tab.md)
