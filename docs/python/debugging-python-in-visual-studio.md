---
title: Debug del codice Python in Visual Studio | Microsoft Docs
description: "Presentazione dettagliata delle funzionalità di debug in Visual Studio specifiche per il codice Python, inclusa l'impostazione dei punti di interruzione, l'esecuzione di istruzioni, il controllo dei valori, l'individuazione delle eccezioni e il debug nella finestra interattiva."
ms.custom: 
ms.date: 02/15/2018
ms.reviewer: 
ms.suite: 
ms.technology:
- devlang-python
dev_langs:
- python
ms.tgt_pltfrm: 
ms.topic: article
author: kraigb
ms.author: kraigb
manager: ghogen
ms.workload:
- python
- data-science
ms.openlocfilehash: c158397d327e339955efed35f1ccc525028294e3
ms.sourcegitcommit: a07b789cc41ed72664f2c700c1f114476e7b0ddd
ms.translationtype: HT
ms.contentlocale: it-IT
ms.lasthandoff: 02/19/2018
---
# <a name="debugging-your-python-code"></a>Debug del codice Python

Visual Studio offre un'esperienza di debug completa per Python, che include il collegamento a processi in esecuzione, la valutazione di espressioni nelle finestre Espressioni di controllo e Controllo immediato, il controllo delle variabili locali, dei punti di interruzione, delle istruzioni per l'esecuzione di istruzioni, l'uscita da istruzioni/routine e l'esecuzione di istruzioni/routine, di Imposta istruzione successiva e altro ancora.

Vedere anche gli argomenti seguenti sul debug nei vari scenari:

- [Debug remoto di Linux](debugging-python-code-on-remote-linux-machines.md)
- [Debug remoto di Azure](debugging-remote-python-code-on-azure.md)
- [Debug in modalità mista di Python/C++](debugging-mixed-mode-c-cpp-python-in-visual-studio.md)
- [Simboli per il debug in modalità mista](debugging-symbols-for-mixed-mode-c-cpp-python.md)

|   |   |
|---|---|
| ![icona della telecamera](../install/media/video-icon.png "Guardare un video") | [Guardare un video (Microsoft Virtual Academy)](https://mva.microsoft.com/en-US/training-courses-embed/python-tools-for-visual-studio-2017-18121/Video-Debugging-Python-Ep5dp5LWE_3805918567) per una dimostrazione del debug di Python (3m 32s).|

<a name="debugging-without-a-project"></a>

> [!Tip]
> Python in Visual Studio supporta il debug senza un progetto. Aprire un file Python autonomo, fare clic con il pulsante destro del mouse nell'editor e scegliere **Avvia eseguendo il debug**. Visual Studio avvierà lo script con l'ambiente predefinito globale (vedere [Ambienti Python](managing-python-environments-in-visual-studio.md)) e nessun argomento. Da questo momento però sono disponibili tutte le opzioni di debug.
>
> Per controllare l'ambiente e gli argomenti, creare un progetto per il codice. Questa operazione viene eseguita facilmente con il modello di progetto [Da codice Python esistente](managing-python-projects-in-visual-studio.md#creating-a-project-from-existing-files).

<a name="debugging-with-a-project"></a>

## <a name="basic-debugging"></a>Debug di base

Il flusso di lavoro del debug di base include l'impostazione dei punti di interruzione, l'esecuzione di codice istruzione per istruzione, il controllo dei valori e la gestione delle eccezioni, come descritto nelle sezioni seguenti. Per informazioni dettagliate sul debugger di Visual Studio, vedere [Debug in Visual Studio](../debugger/debugging-in-visual-studio.md).

È possibile avviare una sessione di debug in diversi modi, ovvero scegliendo **Debug > Avvia debug**, facendo clic sul pulsante **Avvia** sulla barra degli strumenti oppure premendo F5. Queste azioni eseguono il file di avvio del progetto (visualizzato in grassetto in Esplora soluzioni) con l'ambiente attivo del progetto ed eventuali argomenti della riga di comando o percorsi di ricerca specificati in Proprietà progetto (vedere [Opzioni di debug del progetto](#project-debugging-options)). Se per qualche motivo non è stato impostato un file di avvio, tuttavia, viene visualizzata una finestra di output Python per un breve periodo di tempo. In questo caso, fare clic con il pulsante destro del mouse sul file appropriato e selezionare **Imposta come file di avvio**.

> [!Note]
> Il debugger viene sempre avviato con l'ambiente Python attivo per il progetto. Per cambiare ambiente, attivarne uno diverso come descritto in [Ambienti Python](managing-python-environments-in-visual-studio.md).

### <a name="breakpoints"></a>Punti di interruzione

Con i punti di interruzione l'esecuzione del codice viene arrestata in corrispondenza di un punto contrassegnato per consentire il controllo dello stato del programma. Per impostare punti di interruzione, fare clic sul margine sinistro dell'editor del codice oppure fare clic con il pulsante destro del mouse su una riga di codice e scegliere **Punto di interruzione > Inserisci punto di interruzione**. Accanto a ogni riga con un punto di interruzione verrà visualizzato un punto rosso.

![Punti di interruzione in Visual Studio](media/debugging-breakpoints.png)

Per rimuovere il punto di interruzione, basta fare clic sul punto rosso oppure fare clic con il pulsante destro del mouse sulla riga di codice e scegliere **Punto di interruzione > Elimina punto di interruzione**. È anche possibile usare il comando **Punto di interruzione > Disabilita punto di interruzione** per disabilitare il punto di interruzione senza rimuoverlo.

> [!Note]
> Alcuni punti di interruzione in Python possono risultare sorprendenti per gli sviluppatori che hanno lavorato con altri linguaggi di programmazione. In Python l'intero file è codice eseguibile, di conseguenza Python esegue il file quando viene caricato per elaborare tutte le definizioni di classe o di funzione di primo livello. Se è stato impostato un punto di interruzione, è possibile che l'esecuzione del debugger si interrompa durante una dichiarazione di classe. Questo comportamento è corretto, anche se è a volte sorprendente.

È possibile personalizzare le condizioni per l'attivazione di un punto di interruzione, ad esempio per interrompere l'esecuzione solo quando una variabile viene impostata su un valore o su un intervallo di valori specifico. Per impostare le condizioni, fare con il pulsante destro del mouse sul punto rosso del punto di interruzione, scegliere **Condizione** e quindi creare espressioni con il codice Python. Per informazioni dettagliate su questa funzionalità in Visual Studio, vedere [Breakpoint conditions](../debugger/using-breakpoints.md#breakpoint-conditions) (Condizioni per i punti di interruzione).

Quando si impostano le condizioni, è anche possibile impostare un'**azione** e creare un messaggio da registrare nella finestra di output, nonché scegliere se continuare automaticamente l'esecuzione. La registrazione di un messaggio crea un cosiddetto *punto di analisi* senza aggiungere codice di registrazione direttamente nell'applicazione:

![Creazione di un punto di analisi con un punto di interruzione](media/debugging-tracepoint.png)

### <a name="stepping-through-code"></a>Esecuzione di codice istruzione per istruzione

Quando l'esecuzione del codice viene arrestata in corrispondenza di un punto di interruzione, sono disponibili varie opzioni per eseguire il codice istruzione per istruzione oppure eseguire blocchi di codice prima di una nuova interruzione. Questi comandi sono disponibili in diverse posizioni, tra cui la barra degli strumenti di debug superiore, il menu **Debug**, il menu di scelta rapida nell'editor del codice e tramite i tasti di scelta rapida, tenendo presente però che non tutti i comandi sono accessibili da tutte le posizioni.

| Funzionalità | Tasto o combinazione di tasti | Descrizione |
| --- | --- | --- |
| Continua | F5 | Esegue il codice fino a quando non viene raggiunto il punto di interruzione successivo. |
| Esegui istruzione | F11 | Esegue l'istruzione successiva e si arresta. Se l'istruzione successiva è una chiamata a una funzione, il debugger si arresta in corrispondenza della prima riga della funzione chiamata. |
| Esegui istruzione/routine | F10 | Esegue l'istruzione successiva, effettuando anche una chiamata a una funzione (ed eseguendone tutto il relativo codice) ed applicando l'eventuale valore restituito. Questo comando consente di ignorare facilmente le funzioni di cui non è necessario eseguire il debug. |
| Esci da istruzione/routine | MAIUSC+F11 | Esegue il codice fino alla fine della funzione corrente, quindi passa all'istruzione di chiamata.  Questo comando è utile quando non è necessario eseguire il debug della parte restante della funzione corrente. |
| Esegui fino al cursore | Ctrl+F10 | Esegue il codice fino alla posizione del punto di inserimento nell'editor. Questo comando consente di ignorare facilmente un segmento di codice di cui non è necessario eseguire il debug. |
| Imposta istruzione successiva | Ctrl+Maiusc+F10 | Imposta il punto di esecuzione corrente nel codice in corrispondenza della posizione del punto di inserimento. Questo comando consente di evitare l'esecuzione di un segmento di codice, ad esempio quando si sa già che contiene errori o produce effetti collaterali indesiderati. |
| Mostra istruzione successiva | ALT+NUM * | Riporta alla successiva istruzione da eseguire. Questo comando è utile per individuare all'interno del codice il punto in cui il debugger è stato arrestato. |

### <a name="inspecting-and-modifying-values"></a>Controllo e modifica di valori

Quando il debugger non è in esecuzione, è possibile controllare e modificare i valori delle variabili. È anche possibile usare la finestra Espressioni di controllo per monitorare singole variabili oltre a espressioni personalizzate. Per informazioni di carattere generale, vedere [Inspect Variables](../debugger/getting-started-with-the-debugger.md#inspect-variables-with-the-autos-and-locals-windows) (Controllare le variabili).

Per visualizzare un valore usando i suggerimenti dati, è sufficiente passare il puntatore del mouse su una qualsiasi variabile nell'editor. È possibile fare clic sul valore per modificarlo:

![Suggerimenti dati nel debugger](media/debugging-quick-tips.png)

La finestra Auto (**Debug > Finestre > Auto**) contiene variabili ed espressioni vicine all'istruzione corrente. È possibile fare doppio clic nella colonna del valore oppure selezionare e premere F2 per modificare il valore:

![Finestra Auto nel debugger](media/debugging-autos-window.png)

La finestra Variabili locali (**Debug > Finestre > Variabili locali**) visualizza tutte le variabili presenti nell'ambito corrente che è possibile modificare nuovamente:

![Finestra Variabili locali nel debugger](media/debugging-locals-window.png)

Per altre informazioni sull'uso di Auto e Variabili locali, vedere [Inspecting Variables in the Autos and Locals Windows](../debugger/autos-and-locals-windows.md) (Controllo delle variabili nelle finestre Auto e Variabili locali).

Le finestre Espressioni di controllo (**Debug > Finestre > Espressioni di controllo > Espressione di controllo 1-4**) consentono di immettere espressioni Python arbitrarie e di visualizzare i risultati. Le espressioni vengono valutate nuovamente per ogni passaggio:

![Finestra Espressioni di controllo nel debugger](media/debugging-watch-window.png)

Per altre informazioni sull'uso di Espressioni di controllo, vedere [Setting a Watch on Variables using the Watch and QuickWatch Windows](../debugger/watch-and-quickwatch-windows.md) (Impostazione di un'espressione di controllo per le variabili con le finestre Espressione di controllo e Controllo immediato).

Durante il controllo di un valore stringa (a questo scopo `str`, `unicode`, `bytes` e `bytearray` sono tutti considerati stringhe), a destra del valore compare l'icona di una lente di ingrandimento. Se si fa clic sull'icona, il valore stringa senza virgolette viene visualizzato in una finestra di dialogo popup con wrapping e scorrimento, funzioni utili in caso di stringhe lunghe. In più, se si fa clic sulla freccia giù sull'icona è possibile scegliere tra le visualizzazioni testo normale, HTML, XML e JSON:

![Visualizzatori di stringa](media/debugging-string-visualizers.png)

Le visualizzazioni HTML, XML e JSON sono disponibili in finestre popup separate, che supportano visualizzazioni albero ed evidenziazione della sintassi.

### <a name="exceptions"></a>Eccezioni

Se si verifica un errore nel programma durante il debug e non si dispone di un gestore di eccezioni per risolverlo, l'esecuzione del debugger si interrompe in corrispondenza del punto in cui si è verificata l'eccezione:

![Popup dell'eccezione](media/debugging-exception-popup.png)

A questo punto è possibile controllare lo stato del programma, incluso lo stack di chiamate. Se tuttavia si prova a eseguire il codice istruzione per istruzione, l'eccezione continua a essere generata fino a quando non viene gestita o il programma non viene chiuso.

Il comando di menu **Debug > Finestre > Impostazioni eccezioni** consente di visualizzare una finestra in cui è possibile espandere **Eccezioni Python**:

![Finestra Eccezioni](media/debugging-exception-settings.png)

La casella di controllo relativa alle singole eccezioni consente di controllare se l'esecuzione del debugger deve essere *sempre* interrotta quando viene generata l'eccezione. Selezionare questa casella se si vuole interrompere più spesso l'esecuzione per una particolare eccezione.

Per impostazione predefinita, la maggior parte delle eccezioni causa un'interruzione quando nel codice sorgente non viene trovato alcun gestore di eccezioni. Per modificare questo comportamento, fare clic con il pulsante destro del mouse su una qualsiasi eccezione e selezionare oppure deselezionare **Continua se non gestita nel codice utente**. Deselezionare questa casella se si vuole interrompere meno spesso l'esecuzione per un'eccezione.

Per configurare un'eccezione che non compare nell'elenco, fare clic sul pulsante **Aggiungi** per aggiungerla. Il nome deve corrispondere al nome completo dell'eccezione.

## <a name="project-debugging-options"></a>Opzioni di debug del progetto

Per impostazione predefinita, il debugger avvia il programma con l'utilità di avvio standard di Python, senza argomenti della riga di comando e altri percorsi o condizioni speciali. È possibile modificare le opzioni di avvio tramite le proprietà di debug del progetto. Per accedere alle proprietà, fare clic con il pulsante destro del mouse sul progetto in Esplora soluzioni, scegliere **Proprietà** e quindi fare clic sulla scheda **Debug**.

![Proprietà di debug del progetto](media/debugging-project-properties.png)

### <a name="launch-mode-options"></a>Opzioni di Modalità di avvio

| Opzione | Descrizione |
| --- | --- |
| Utilità di avvio Python standard | Usa il codice di debug scritto in Python portabile che è compatibile con CPython, IronPython e varianti quali Stackless Python. Offre un'esperienza ottimale per il debug di codice Python puro. Si tratta dell'utilità di avvio usata quando ci si collega a un processo `python.exe`. Questa utilità di avvio include anche il [debug in modalità mista](debugging-mixed-mode-c-cpp-python-in-visual-studio.md) per CPython, che consente di passare in modo trasparente dal codice C/C++ al codice Python e viceversa. |
| Utilità di avvio Web | Esegue il browser predefinito all'avvio e consente di eseguire il debug di modelli. Per altre informazioni, vedere la sezione [Web template debugging](python-web-application-project-templates.md#debugging) (Debug di modelli Web). |
| Utilità di avvio Web Django | È identica a quella di avvio Web e viene visualizzata solo per garantire la compatibilità con le versioni precedenti. |
| Utilità di avvio IronPython (.NET) | Usa il debugger di .NET, che funziona solo con IronPython ma consente di passare a qualsiasi progetto in linguaggio .NET, tra cui C# e VB. Questa utilità di avvio viene usata se ci si connette a un processo .NET in esecuzione che ospita IronPython. |

### <a name="run-options-search-paths-startup-arguments-and-environment-variables"></a>Opzioni di esecuzione (percorsi di ricerca, argomenti di avvio e variabili di ambiente)

| Opzione | Descrizione |
| --- | --- |
| Percorsi di ricerca | Questi valori corrispondono a quanto visualizzato nel nodo Percorsi di ricerca del progetto in Esplora soluzioni. È possibile modificare qui questo valore, ma è più facile usare Esplora soluzioni, che consente di sfogliare le cartelle e converte automaticamente i percorsi nel formato relativo. |
| Argomenti dello script | Questi argomenti vengono aggiunti al comando usato per avviare lo script e vengono visualizzati dopo il nome del file di script. Il primo elemento definito qui risulta disponibile per lo script come `sys.argv[1]`, il secondo come `sys.argv[2]`e così via. |
| Argomenti dell'interprete | Questi argomenti vengono aggiunti alla riga di comando dell'utilità di avvio prima del nome dello script. Qui gli argomenti comuni sono `-W ...` per controllare gli avvisi, `-O` per ottimizzare leggermente il programma e `-u` per usare I/O non memorizzato nel buffer. È probabile che gli utenti di IronPython usino questo campo per passare le opzioni di `-X`, ad esempio `-X:Frames` o `-X:MTA`. |
| Percorso dell'interprete | Esegue l'override del percorso associato all'ambiente corrente.  Il valore può essere utile per avviare lo script con un interprete non standard. |
| Variabili di ambiente | In questa casella di testo su più righe è possibile aggiungere voci in formato `NAME=VALUE`. Poiché questa impostazione viene applicata per ultima, dopo tutte le variabili di ambiente globali esistenti e dopo aver impostato `PYTHONPATH` in base all'impostazione Percorsi di ricerca, può essere usata per eseguire l'override manuale di una di queste altre variabili. |

<a name="the-debug-interactive-window"</a>

## <a name="immediate-and-interactive-windows"></a>Finestra Interattiva e finestra Controllo immediato

Durante una sessione di debug è possibile usare due finestre interattive: la finestra Controllo immediato standard di Visual Studio e la finestra Debug interattivo Python.

La finestra Controllo immediato (**Debug > Finestre > Controllo immediato**) viene usata per una rapida valutazione delle espressioni di Python e per il controllo o l'assegnazione di variabili all'interno del programma in esecuzione. Per informazioni dettagliate, vedere l'argomento generale [Finestra di controllo immediato](../ide/reference/immediate-window.md).

La finestra Debug interattivo Python (**Debug > Finestre > Debug interattivo Python**) è più completa perché consente di accedere a tutte le funzionalità dell'esperienza [REPL interattivo](python-interactive-repl-in-visual-studio.md) durante il debug,inclusa la scrittura e l'esecuzione di codice. Si connette automaticamente a qualsiasi processo avviato nel debugger tramite l'utilità di avvio Python standard (inclusi i processi collegati tramite ***Debug > Associa a processo**). Non è però disponibile quando si usa il debug C/C++ in modalità mista.

![Finestra Debug interattivo Python](media/debugging-interactive.png)

La finestra Debug interattivo supporta speciali metacomandi ai [comandi REPL standard](python-interactive-repl-in-visual-studio.md#meta-commands):

| Comando | Argomenti | Descrizione |
| --- | --- | --- |
| `$continue`, `$cont`, `$c` | Avvia l'esecuzione del programma a partire dall'istruzione corrente. |
| `$down`, `$d` | Sposta il frame corrente di un livello verso il basso nell'analisi dello stack. |
| `$frame` | | Visualizza l'ID frame corrente.
| `$frame` | ID frame | Consente di passare dal frame corrente a quello con l'ID frame specificato.
| `$load` | Carica i comandi dal file e viene eseguito fino al completamento. |
| `$proc` |  | Visualizza l'ID processo corrente. |
| `$proc` | ID processo | Consente di passare dal processo corrente a quello con l'ID processo specificato. |
| `$procs` | | Visualizza l'elenco di processi di cui è in corso il debug. |
| `$stepin`, `$step`, `$s` | Esegue, se possibile, la chiamata di funzione successiva. |
| `$stepout`, `$return`, `$r` | Esce dalla funzione corrente. |
| `$stepover`, `$until`, `$unt` | Esegue la chiamata di funzione successiva. |
| `$thread` | | Visualizza l'ID thread corrente. |
| `$thread` | ID thread | Consente di passare dal thread corrente a quello con l'ID thread specificato. |
| `$threads` | | Visualizza l'elenco dei thread di cui è in corso il debug. |
| `$up`, `$u` | | Sposta il frame corrente di un livello verso l'alto nell'analisi dello stack. |
| `$where`, `$w`, `$bt` | Visualizza l'elenco dei frame per il thread corrente. |

Si noti che le finestre standard del debugger, ad esempio Processi, Thread e Stack di chiamate, non vengono sincronizzate con la finestra Debug interattivo. La modifica del processo, del thread o del frame attivo nella finestra Debug interattivo non influisce sulle altre finestre del debugger. Analogamente, la modifica del processo, del thread o del frame attivo nelle finestre del debugger non influisce sulla finestra Debug interattivo.

La finestra Debug interattivo ha un set di opzioni specifico, a cui è possibile accedere tramite **Strumenti > Opzioni > Strumenti Python > Finestra debug interattivo**. A differenza della finestra interattiva standard di Python, in cui è presente un'istanza separata per ogni ambiente Python, esiste una sola finestra Debug interattivo che usa sempre l'interprete Python per il processo sottoposto a debug. Vedere [Opzioni, Opzioni di debug](python-support-options-and-settings-in-visual-studio.md#debugging-options).

![Opzioni della finestra Debug interattivo](media/debugging-interactive-options.png)
