---
title: Eseguire unit test ed eseguirne il debug con Esplora test
description: Informazioni sull'esecuzione di test con Esplora test in Visual Studio. Questo argomento illustra come abilitare l'esecuzione automatica dei test dopo la compilazione, visualizzare i risultati dei test, raggruppare e filtrare l'elenco dei test, creare playlist, eseguire il debug dei test e usare tasti di scelta rapida per i test.
ms.date: 11/04/2016
ms.topic: conceptual
f1_keywords:
- vs.unittesting.testexplorer.overview
author: gewarren
ms.author: gewarren
manager: jillfra
ms.workload:
- multiple
ms.openlocfilehash: fa24dedd776a0866d5de23fbacd31b32c2d55145
ms.sourcegitcommit: 21d667104199c2493accec20c2388cf674b195c3
ms.translationtype: HT
ms.contentlocale: it-IT
ms.lasthandoff: 02/08/2019
ms.locfileid: "55956545"
---
# <a name="run-unit-tests-with-test-explorer"></a>Eseguire unit test con Esplora test

Usare **Esplora test** per eseguire unit test da Visual Studio o da progetti di unit test di terze parti. È anche possibile usare **Esplora test** per raggruppare i test in categorie, filtrare l'elenco dei test e creare, salvare ed eseguire playlist di test. È possibile eseguire il debug dei test e analizzare code coverage e prestazioni dei test.

Visual Studio include i framework di unit test Microsoft sia per il codice gestito sia per quello nativo. Tuttavia, **Esplora test** può eseguire anche qualsiasi framework di unit test in cui sia implementato un adattatore di Esplora test. Per altre informazioni sull'installazione di framework di unit test di terze parti, vedere [Installare framework di unit test di terze parti](../test/install-third-party-unit-test-frameworks.md).

**Esplora test** può eseguire test da più progetti di test in una soluzione e da classi di test appartenenti a progetti di codice di produzione. I progetti di test possono usare framework di unit test diversi. Se il codice sottoposto a test è scritto per .NET Framework, il progetto di test può essere scritto in qualsiasi linguaggio destinato anche a .NET Framework, indipendentemente dal linguaggio del codice di destinazione. I progetti in codice C/C++ nativo devono essere testati tramite un framework di unit test C++. Per altre informazioni, vedere [Scrivere unit test per C/C++](writing-unit-tests-for-c-cpp.md).

## <a name="run-tests-in-test-explorer"></a>Eseguire test in Esplora test

Quando si compila il progetto di test, i test vengono visualizzati in Esplora test. Se Esplora test non è visualizzato, scegliere **Test** dal menu di Visual Studio, quindi scegliere **Windows**e infine **Esplora test**.

![Esplora unit test](../test/media/ute_failedpassednotrunsummary.png)

Quando si eseguono, si scrivono e si rieseguono i test, Esplora test mostra i risultati nei gruppi predefiniti **Test non superati**, **Test superati**, **Test ignorati** e **Test non eseguiti**. È possibile modificare la modalità con cui Esplora test raggruppa i test.

È possibile eseguire molte delle operazioni di ricerca, organizzazione ed esecuzione dei test dalla barra degli strumenti di **Esplora test**.

![Eseguire test dalla barra degli strumenti di Esplora test](../test/media/ute_toolbar.png)

### <a name="run-tests"></a>Esegui test

È possibile eseguire tutti i test nella soluzione, tutti i test in un gruppo o un set di test selezionati. Eseguire una delle operazioni seguenti:

- Per eseguire tutti i test in una soluzione, scegliere **Esegui tutto**.

- Per eseguire tutti i test in un gruppo predefinito, scegliere **Esegui** e quindi scegliere il gruppo dal menu.

- Selezionare i singoli test da eseguire, aprire il menu di scelta rapida per un test selezionato e quindi scegliere **Esegui test selezionati**.

- Se i singoli test non hanno dipendenze che ne impediscono l'esecuzione in qualsiasi ordine, attivare l'esecuzione parallela dei test con l'interruttore ![UTE&#95;parallelicon&#45;small](../test/media/ute_parallelicon-small.png) sulla barra degli strumenti. Questo può ridurre notevolmente il tempo impiegato per eseguire tutti i test.

Mentre il test viene eseguito, la barra **Superato/Non superato** nella parte superiore della finestra **Esplora test** visualizza un'animazione. Al termine dell'esecuzione del test, la barra **Superato/Non superato** diventa verde se tutti i test sono stati superati o rossa se un test non è stato superato.

### <a name="run-tests-after-every-build"></a>Eseguire test dopo ogni compilazione

|Button|Descrizione|
|-|-|
|![Esecuzione dopo la compilazione](../test/media/ute_runafterbuild_btn.png)|Per eseguire gli unit test dopo ogni compilazione locale, scegliere **Test** dal menu standard e quindi scegliere **Esegui test dopo compilazione** sulla barra degli strumenti di **Esplora test**.|

> [!NOTE]
> Per eseguire unit test dopo ogni compilazione è necessaria l'edizione Visual Studio Enterprise.

## <a name="view-test-results"></a>Visualizzare i risultati dei test

Quando si eseguono, si scrivono e si rieseguono i test, Esplora test mostra i risultati nei gruppi **Test non superati**, **Test superati**, **Test ignorati** e **Test non eseguiti**. Il riquadro dei dettagli nella parte inferiore della finestra Esplora Test mostra un riepilogo dell'esecuzione dei test.

### <a name="view-test-details"></a>Visualizzare i dettagli dei test

Per visualizzare i dettagli di un singolo test, selezionare il test.

![Dettagli sull'esecuzione dei test](../test/media/ute_testdetails.png)

Il riquadro dei dettagli del test mostra le informazioni seguenti:

- Nome del file di origine e numero di riga del metodo di test.

- Stato del test.

- Tempo impiegato per l'esecuzione del metodo di test.

Se il test non viene superato, il riquadro dei dettagli mostra anche le informazioni seguenti:

- Messaggio restituito dal framework di unit test per il test.

- Analisi dello stack al momento del mancato superamento del test.

### <a name="view-the-source-code-of-a-test-method"></a>Visualizzare il codice sorgente di un metodo di test

Per visualizzare il codice sorgente per un metodo di test nell'editor di Visual Studio, selezionare il test e scegliere **Apri test** dal menu di scelta rapida (tastiera: **F12**).

## <a name="group-and-filter-the-test-list"></a>Raggruppare e filtrare l'elenco dei test

Esplora test consente di raggruppare i test in categorie predefinite. La maggior parte dei framework di unit test eseguiti in Esplora Test consente di definire categorie personalizzate e coppie categoria/valore per raggruppare i test. È anche possibile filtrare l'elenco dei test in base a stringhe corrispondenti nelle proprietà dei test.

### <a name="group-tests-in-the-test-list"></a>Raggruppare i test nell'elenco di test

Per modificare la modalità di organizzazione dei test, scegliere la freccia rivolta verso il basso accanto al pulsante **Raggruppamento** ![Pulsante Raggruppamento di Esplora test](../test/media/ute_groupby_btn.png) e selezionare un nuovo criterio di raggruppamento.

![Raggruppare i test per categoria in Esplora test](../test/media/ute_groupbycategory.png)

### <a name="test-explorer-groups"></a>Gruppi di Esplora test

|Gruppo|Descrizione|
|-|-----------------|
|**Durata**|Raggruppa i test in base al tempo di esecuzione: **Fast**, **Medium**, e **Slow** (Veloce, Medio e Lento).|
|**Risultato**|Raggruppa i test in base ai risultati di esecuzione: **Test non superati**, **Test ignorati**, **Test superati**.|
|**Tratti**|Raggruppa i test in base a coppie categoria/valore definite. La sintassi per specificare i valori e le categorie dei tratti è definita dal framework di unit test.|
|**Progetto**|Raggruppa i test in base al nome dei progetti.|

### <a name="group-by-traits"></a>Raggruppare per tratti

Una tratto è in genere una coppia nome/valore di una categoria, ma può anche essere una singola categoria. I tratti possono essere assegnati ai metodi identificati come metodi di test dal framework di unit test. Un framework di unit test può definire le categorie dei tratti. È possibile aggiungere valori alle categorie dei tratti per definire coppie nome/valore personalizzate per le categorie. La sintassi per specificare i valori e le categorie dei tratti è definita dal framework di unit test.

**Tratti nel framework di unit test Microsoft per il codice gestito**

Nel framework di unit test Microsoft per le app gestite, una coppia nome/valore di un tratto viene definita in un attributo  <xref:Microsoft.VisualStudio.TestTools.UnitTesting.TestPropertyAttribute> . Il framework di test contiene anche i tratti predefiniti seguenti:

|Tratto|Descrizione|
|-|-----------------|
|<xref:Microsoft.VisualStudio.TestTools.UnitTesting.OwnerAttribute>|La categoria Owner è definita dal framework di unit test e richiede di specificare un valore di stringa relativo al proprietario.|
|<xref:Microsoft.VisualStudio.TestTools.UnitTesting.PriorityAttribute>|La categoria Priority è definita dal framework di unit test e richiede di specificare un valore integer relativo alla priorità.|
|<xref:Microsoft.VisualStudio.TestTools.UnitTesting.TestCategoryAttribute>|L'attributo TestCategory consente di specificare una categoria senza un valore. Una categoria definita dall'attributo TestCategory può anche essere la categoria di un attributo TestProperty.|
|<xref:Microsoft.VisualStudio.TestTools.UnitTesting.TestPropertyAttribute>|L'attributo TestProperty consente di definire una coppia categoria/valore di un tratto.|

**Tratti nel framework di unit test Microsoft per C++**

 Vedere [Come usare il framework di testing unità Microsoft per C++](how-to-use-microsoft-test-framework-for-cpp.md).

### <a name="search-and-filter-the-test-list"></a>Eseguire ricerche e applicare filtri nell'elenco dei test

È possibile usare i filtri di Esplora Test per limitare i metodi di test nei progetti che vengono visualizzati ed eseguiti.

Quando si digita una stringa nella casella di ricerca **Esplora test** e si preme **INVIO**, l'elenco dei test viene filtrato per visualizzare solo i test i cui nomi completi contengono la stringa.

Per filtrare in base a un criterio diverso:

1. Aprire l'elenco a discesa a destra della casella di ricerca.

2. Scegliere un nuovo criterio.

3. Immettere il valore di filtro tra virgolette.

![Filtrare i test in Esplora test](../test/media/ute_filtertestlist.png)

> [!NOTE]
> Le ricerche non fanno distinzione tra maiuscole e minuscole e consentono di trovare la corrispondenza tra la stringa specificata e qualsiasi parte del valore del criterio.

|Qualificatore|Descrizione|
|-|-----------------|
|**Tratto**|Cerca le corrispondenze sia nel valore sia nella categoria dei tratti. La sintassi per specificare i valori e le categorie dei tratti è definita dal framework di unit test.|
|**Progetto**|Cerca le corrispondenze nei nomi dei progetti di test.|
|**Messaggio di errore**|Cerca le corrispondenze nei messaggi di errore definiti dall'utente restituiti da asserzioni non riuscite.|
|**Percorso file**|Cerca le corrispondenze nel nome file completo dei file di origine test.|
|**Nome completo**|Cerca le corrispondenze nel nome file completo di spazi dei nomi, classi e metodi di test.|
|**Output**|Cerca nei messaggi di errore definiti dall'utente che vengono scritti in stdout (standard output) o stderr (stderr). La sintassi per specificare i messaggi di output è definita dal framework di unit test.|
|**Risultato**|Cerca i nomi delle categorie di Esplora test corrispondenti: **Test non superati**, **Test ignorati**, **Test superati**.|

Per escludere un subset dei risultati di un filtro, usare la sintassi seguente:

```cpp
FilterName:"Criteria" -FilterName:"SubsetCriteria"
```

Ad esempio, `FullName:"MyClass" - FullName:"PerfTest"` restituisce tutti i test che includono "MyClass" nel nome, ad eccezione dei test che includono anche "PerfTest" nel nome.

## <a name="create-custom-playlists"></a>Creare playlist personalizzate

È possibile creare e salvare un elenco di test da eseguire o visualizzare come gruppo. Quando si seleziona una playlist, i test inclusi nell'elenco vengono visualizzati in Esplora test. È possibile aggiungere un test a più playlist e tutti i test del progetto saranno disponibili quando si sceglie la playlist predefinita **Tutti i test** .

![Scegliere una playlist](../test/media/ute_playlist.png)

**Per creare una playlist**, scegliere uno o più test in Esplora Test. Scegliere **Aggiungi a playlist** > **Nuova playlist** dal menu di scelta rapida. Salvare il file con il nome e il percorso specificati nella finestra di dialogo **Crea nuova playlist** .

**Per aggiungere test a una playlist**, scegliere uno o più test in Esplora Test. Scegliere **Aggiungi a playlist** dal menu di scelta rapida e quindi scegliere la playlist a cui aggiungere i test.

**Per aprire una playlist**, scegliere **Test** > **Playlist** dal menu di Visual Studio e quindi scegliere nell'elenco delle playlist usate di recente oppure scegliere **Apri playlist** per specificare il nome e il percorso della playlist.

Se i singoli test non hanno dipendenze che ne impediscono l'esecuzione in qualsiasi ordine, attivare l'esecuzione parallela dei test con l'interruttore ![UTE&#95;parallelicon&#45;small](../test/media/ute_parallelicon-small.png) sulla barra degli strumenti. Questo può ridurre notevolmente il tempo impiegato per eseguire tutti i test.

## <a name="debug-and-analyze-unit-tests"></a>Eseguire il debug e l'analisi di unit test

È possibile usare Esplora test per avviare una sessione di debug per i test. Esaminando con facilità il codice grazie al debugger di Visual Studio è possibile spostarsi in avanti e indietro tra gli unit test e i progetti da testare. Per avviare il debug:

1. Nell'editor di Visual Studio impostare un punto di interruzione in uno o più metodi di test di cui si vuole eseguire il debug.

    > [!NOTE]
    > Poiché i metodi di test possono essere eseguiti in qualsiasi ordine, impostare punti di interruzione in tutti i metodi di test di cui si vuole eseguire il debug.

2. In Esplora test selezionare i metodi di test e quindi scegliere **Esegui debug test selezionati** dal menu di scelta rapida.

   Per altre informazioni sul debugger, vedere [Debug in Visual Studio](../debugger/debugger-feature-tour.md).

### <a name="diagnose-test-method-performance-issues"></a>Diagnosticare i problemi di prestazioni dei metodi di test

Per diagnosticare il motivo per cui un metodo di test richiede troppo tempo, selezionare il metodo in Esplora test e quindi scegliere **Profilo** dal menu di scelta rapida. Vedere [Esplora prestazioni](../profiling/performance-explorer.md).

### <a name="analyze-unit-test-code-coverage"></a>Analizzare il code coverage di unit test

È possibile determinare la quantità di codice del prodotto sottoposta effettivamente a test dagli unit test usando lo strumento per il code coverage di Visual Studio. È possibile eseguire il code coverage su test selezionati oppure su tutti i test in una soluzione.

Per eseguire il code coverage per i metodi di test in una soluzione:

1. Scegliere **Test** dal menu di Visual Studio e quindi scegliere **Analizza code coverage**.

2. Scegliere uno dei comandi seguenti dal sottomenu:

    - **Test selezionati** esegue i metodi di test selezionati in Esplora test.

    - **Tutti i test** esegue tutti i metodi di test nella soluzione.

La finestra **Risultati code coverage** visualizza la percentuale di blocchi di codice del prodotto esaminati in base a riga, funzione, classe, spazio dei nomi e modulo.

Per altre informazioni, vedere [Usare la funzionalità code coverage per determinare la quantità di codice testato](../test/using-code-coverage-to-determine-how-much-code-is-being-tested.md).

## <a name="test-shortcuts"></a>Tasti di scelta rapida per i test

I test possono essere eseguiti da **Esplora test** facendo clic nell'editor di codice in un test e selezionando **Esegui il test**, oppure usando i [tasti di scelta rapida di Esplora test](../ide/default-keyboard-shortcuts-in-visual-studio.md#bkmk_testexplorerGLOBAL) predefiniti in Visual Studio. Alcune combinazioni di tasti sono basate sul contesto. Ciò significa che eseguono i test o ne eseguono il debug in base a dove si trova il cursore del mouse nell'editor di codice. Se il cursore si trova all'interno di un metodo di test, il metodo di test viene eseguito. Se il cursore si trova a livello di classe, vengono eseguiti tutti i test presenti nella classe. Lo stesso si verifica per il livello dello spazio dei nomi.

|Comandi frequenti| Tasti di scelta rapida|
|-|------------------------|
|TestExplorer.DebugAllTestsInContext|**CTRL**+**R**, **CTRL**+**T**|
|TestExplorer.RunAllTestsInContext|**CTRL**+**R**, **T**|

> [!NOTE]
> Non è possibile eseguire un test in una classe astratta, poiché i test vengono solo definiti nelle classi astratte ma non ne viene creata l'istanza. Per eseguire i test nelle classi astratte, creare una classe che deriva dalla classe astratta.

## <a name="see-also"></a>Vedere anche

- [Eseguire unit test del codice](../test/unit-test-your-code.md)
- [Eseguire uno unit test come processo a 64 bit](../test/run-a-unit-test-as-a-64-bit-process.md)
